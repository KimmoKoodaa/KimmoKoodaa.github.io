<?xml version='1.0' ?> 
<uutiset>

<!--
	<uutinen otsikko="" pvm="2018-01-01">
		<lyhyesti>
			<![CDATA[
			Lyhennelmä puuttuu.
			]]>
		</lyhyesti>
		<sisalto>
			<![CDATA[
				
			]]>
		</sisalto>
	</uutinen>

-->
	<uutinen otsikko="Tapsa Cup champions" pvm="2018-06-05">
		<lyhyesti>
			<![CDATA[
			Lyhennelmä puuttuu.
			]]>
		</lyhyesti>
		<sisalto>
			<![CDATA[
			<h1>Tapsa Cup champions</h1>
			<p style="color: grey">Julkaistu 10.6.2018</p>

			<p>Vieraskynäilijä taas elementissään. Tässä hänen näkemyksensä finaalista.</p>

			<p>Liivit pääsi ensimmäisenä joukkueena juhlimaan Tapsa Cupia, kun se otti 10 kauden odotuksen jälkeen mestaruutensa. Ottelun ratkaisijaksi nousi ensimmäisen finaali pokaalin voittanut Niko.</p>

			<p>Finaaliottelu oli äärimmäisen tunteikas. Ensimmäinen 10 min oli maaliton, mutta maaleja ja muitakaan tapahtumia ottelusta ei jäänyt puuttumaan.</p>

			<p>Alkurymistyksen jälkeen Liivit hiljensi täyden hallin Villen iskiessä pallon verkkoon nopeasta vastahyökkäyksestä. Maali näytti kääntäneen ottelun jo hetkellisesti liiveille, mutta Antti kannatteli Paitoja sen heikommilla hetkillä ja kirurgi Martti sekä maalintekijä Otto häärivät Paidat takaisin peliin.</p>

			<p>Tuomarityöskentely oli tarkkaa koko finaalipelin ajan ja puhutti pelin jälkeen. Monia erikoistilanteita nähtiin illan aikana, mutta molemmat joukkueet hermoilivat ratkaisunhetkillä ja maalivahdit olivat kuin puuta varmojenkin paikkojen edessä.</p>

			<p>Tälläkään kertaa Paitojen johtoasema ei kestänyt kauaa, sillä Liivit onnistui maalinteossa jälleen Serkkupoika Tommin ja ilmaveivi Antoniksen hyvän taistelun päätteeksi.</p>

			<p>Paitojen seuraava tasoitusyritys pomppasi ensimmäisen tapaan Kjell Gretzkyn hypyn kautta verkkoon. Liivit haastoi maalin maalivahdin häirintää epäillen ja tuomarien nopean videotarkastuksen jälkeen maali hylättiin.</p>

			<p>Lähes tasatilanteessa mentiin toiseen erään kunnes Paitojen kirivaihde toi kukkupalloilla tulosta.</p>

			<p>Varakapteeni Villen aikalisän jälkeen liivit alkoi kapteeni Markuksen johdolla antamaan painetta Antille ja hermokontrollin pettäessä Paidat sortui puolustusalueella jo runkosarjassa tutuksi tulleisiin virheisiin ja menetti varmalta tuntuneen johdon.</p>

			<p>Loppuaika peli kellossa kului hitaasti Paitojen yrittäessä epätoivoisesti tasoitusta mutta lopulta Liivit puolusti maalia urheasti ja ansaitsi mestaruutensa.</p>

			]]>
		</sisalto>
	</uutinen>
	
	<uutinen otsikko="Tapsa Cup finaali 5.6.18: Liivit voittoon trillerissä" pvm="2018-06-05">
		<lyhyesti>
			<![CDATA[
			Lyhennelmä puuttuu.
			]]>
		</lyhyesti>
		<sisalto>
			<![CDATA[
				
				<h1>Tapsa Cup finaali: Liivit voittoon trillerissä</h1>
				<p style="color: grey">Julkaistu 10.6.2018</p>

				<p>Talvikauden 2017-18 Tapsa Cup finaali ratkesi pienimmällä mahdollisella maalierolla, kun Liivit kukisti Paidat luvuin 28 – 27 trilleriksi muodostuneessa pelissä! Mestaruuspokaalia pääsivät vihdoin nostamaan myös Ville ja Joni: Ville kahden ja Joni neljän hävityn finaaliin jälkeen.
				Finaali oli uusinta viimevuotisesta, kun pokaalista taistelivat pudotuspelit murskalukemin 9 – 2 voittanut Paidat ja vasta villillä kortilla finaaliin selvinnyt Liivit. Runkosarja oli päättynyt tasapeliin, joten finaalista povattiin kaikkien aikojen tasaisinta. Mitään ei jätetty sattuman varaan. Kuvaavaa oli, että Markus oli ensimmäisenä paikalla!</p>

				<h2>Joukkueet kasaan</h2>

				<p>Koska nyt oli tosi kyseessä, joukkueiden muodostusta ei jätetty arvan ratkaistavaksi vaan joukkueiden kapteenit valitsivat pelaajat. Aasian kiertueelta kesken pudotuspelien palannut Markus toimi itseoikeutetusti Liivien kapteenina. Paidat puolestaan hankki kapteenikseen roolituksen asiantuntijan Maken, jolla on jo vuosien kokemus joukkueiden muodostuksesta.</p>

				<p>Paitojen ykkösveskana paikkansa vakiinnuttaneen Lassen loukkaannuttua, myös Liivien ykköstorjuja Niklaksen peliminuutit vähenivät loppukauden aikana. Tämän jälkeen molemmat joukkueet peluuttivat kokemattomia maalivahteja ja puuveskoja. Vaikka Niklas pelasi erinomaisesti pudotuspeleissä, finaalissa molemmat joukkueet luottivat puuveskoihin.</p>

				<p>Kun kapteenit alkoivat valita pelaajiaan, valittavana oli siis vain kenttäpelaajia. Liivien kapteeni Markus sai ensimmäisen varausoikeuden, jonka hän käytti Tommin varaamiseen. Valinta ei ollut yllätys, koska Tommi on taidoiltaan ja peli-ilmeeltään kuntosählyliigan terävintä kärkeä. Tosin sekin varmasti vaikutti, että hän on Markuksen serkku.</p>

				<p>Seuraavaksi valintavuorossa oli Paitojen kapteeni Make, joka valitsi Martin. Kiistämättömien pelitaitojen lisäksi Martti kunnostautui myös tilastoissa loppukaudesta. Hän oli musertavan ylivoimainen pudotuspeleissä, voitti eniten pelejä tällä kaudella ja siirtyi paritilastoissa tukevaan johtoon Oton parina.</p>

				<p>Seuraavaksi valitsi taas Markus. Valinnaksi uumoiltiin Anttia, Nikoa tai Villeä. Markus valitsi Villen. Markus alkoi pelata puolustajana jo kauden alussa eikä siltä paikalta mielellään siirry. Myös Antilla on ollut viime aikoina taipumus jäädä puolustajaksi ja jättää hyökkäilyt nuorempien hoidettavaksi. Siksi vahvasti hyökkääjäksi profiloitunut Ville oli Markukselta järkevä valinta.</p>

				<p>Tämän jälkeen Make valitsi kolminkertaisen Tapsa Cup voittajan ja voittomaalitilastoissa kolmantena olevan Antin. Makella oli vahva luotto siihen, että oikealla motivoinnilla ja oikeassa seurassa Antti voitaisiin vielä kerran valjastaa hyökkäyspään johtotähdeksi. Tekihän Antti tällä kaudella enemmän voittomaaleja kuin kukaan muu.</p>

				<p>Seuraavaksi Markus valitsi Nikon. Suurelle yleisölle hieman tuntemattomaksi jäänyt Niko on vakuuttanut asiantuntijat varmoilla otteillaan sekä hyökkäys- että puolustuspäässä. Kykyjen lisäksi hänellä on myös joukkuehenkeä pelata missä roolissa tahansa ja ennen kaikkea tahtoa voittaa otteluita.</p>

				<p>Yksi kerrallaan kaikki muutkin pelaajat löysivät joukkueensa ja finaali pelattiin seuraavin kokoonpanoin:<br>
				<strong>Paidat:</strong> Antti, Kjell, Make, Martti, Otto ja Timo<br>
				<strong>Liivit:</strong> Antonis, Joni, Kimmo, Markus, Niko, Tommi ja Ville</p>

				<h2>Finaali käyntiin</h2>

				<p>Kun joukkueet olivat kasassa, sovittiin ettei lämmittelyottelua pelattaisi vaan finaali alkaisi heti ja päättyisi kello 24:00. Sovittiin myös, että puuveskan vatsareijästä saisi vain yhden maalin, vaikka normipeleissä siitä saa kaksi.<p>

				<p>Finaalin tärkeys oli nähtävissä heti pelin alussa. Tasapuolisuuden vuoksi peli aloitettiin jääkiekkotyylisellä keskipisteen aloituksella. Aloituksen jälkeen kentälle laskeutui aavemainen hiljaisuus, koska kaikki olivat sataprosenttisen keskittyneitä peliin. Tavanomainen pelleily ja psyykkaus loistivat poissaolollaan.</p>

				<p>Vaikka Liivejä pidettiin hienoisena ennakkosuosikkina, oli finaali heti alussa tasaista vääntöä. Pallo liikkui vauhdikkaasti päästä toiseen ja molemmilla joukkueilla oli paljon laadukkaita paikkoja. Maalinteossa onnistui ensimmäisenä Paidat, kun Antin onnistui ohittaa Liivien maalivahti. Paitojen ilo jäi lyhytaikaiseksi, kun Niko laukoi heti seuraavassa hyökkäyksessä Liivit tasoihin.</p>

				<h2>Paitojen taktiikka kummastutti ja vakuutti</h2>

				<p>Liivien puolella huomattiin jo ennen pelin puoltaväliä, että Paitojen Antti ja Martti pelasivat hurjia minuutteja puolustuspäässä. Roolitusta hieman ihmeteltiin, koska näillä kahdella on kuitenkin taitoa tehdä maalejakin. Normaalisti etupäässä puolustuspäässä häärivä kapteeni Make oli vahvan puolustuksen takia siirtynyt hyökkääjäksi. Tosin hyvinhän tuokin asetelma näytti toimiva, koska peli eteni tasaisena.</p>

				<p>Paidat reagoi nopeammin muuttuneeseen toimintaympäristöön, jonka aiheutti puuveskojen jäätävä torjuntatyyli. Liivien maalin edustalla päivysti jatkuvasti Paitojen hyökkääjä, jolle toimitettiin palloa hanakasti myös pitkinä kaaripalloina. Hyökkääjä viimeistelikin maaleja suurella prosentilla. Vaikka tyyli ei ollut kaunis, oli se tehokas. Lopulta liivit reagoi tilanteeseen laskemalla alinta puolustajaa aivan maalin eteen, mikä hidasti selvästi Paitojen maalintekoa.</p>

				<p>Heti kun Liivien maalitili kasvoi toiselle kymmenluvulle tilanteeseen 10 – 9, innostui Liivien kapteeni Markus psyykkaamaan vastapuolen kapteenia Makea huutelemalla</p>
				<p>- Siirryttiin jo toiselle kymmenluvulle! Mitä sanoo kapteeni Make?</p>

				<p>Vuosikausien pelikokemuksella Make kuittasi huutelun rauhallisesti toteamalla</p>
				<p>- Ei mitään hätää.</p>

				<p>Heti sen sanottuaan Make sai pallon ja tapojensa vastaisesti laukoi sen suoraan Liivien maaliin. Takaiskusta masentuneena Markus totesi</p>
				<p>- Voi vittu! Ei ollukaan mitään hätää.</p>


				<h2>Liivien aikalisä</h2>

				<p>Vaikka pelin loppupuoli eteni tasaisissa tunnelmissa, oli Paidat jatkuvasti pienen askeleen edellä. Ei Liivien voitto mahdottomalta vaikuttanut, mutta Paidat johtivat kuitenkin jatkuvasti. Kellon ollessa 23:43, johti Paidat kolmella maalilla. Ensimmäistä kertaa Tapsa Cup finaalin historiassa Liivien kapteeni otti aikalisän! Herrasmiehenä Paitojen Kjell Gretski totesi</p>

				<p>- Voitte pitää 17 minuutin aikalisän.</p>

				<p>Tällä hän viittasi siihen, että peliaikaa oli jäljellä enää sen verran. Se on tiedetty, että Kjell on pelimiehiä, mutta hänhän on selvästi myös huumorimiehiä!</p>

				<p>Muuten Paitojen joukkue reagoi aikalisään hyvin yhtenäisesti. Kaikki jähmettyivät paikalleen ja jokaisen elekielestä huokui:</p>

				<p>- No, mitä tää nyt on? Eiks me voitas vaan pelata?</p>

				<p>Samaan aikaan Liivien vaihtopenkillä kuhisi. Kapteeni Markus roliitti miehiään:</p>

				<p>- Minä ja Kimmo puolustuksessa. Tommi pelaa keskikenttää. Niko, Ville ja Joni hyökkäämään. Antonis päivystämään vastustajan maalille.</p>

				<p>Kapteeni Markuksen luutnantiksi noussut Ville johti hyökkäyksen kärkeä ja jakoi tuoretta tiedustelutietoa</p>

				</p>- Siellä on Antti ja Martti puolustamassa. Ei syöksytä turhaan maalille asti, koska ne kuitenkin pysäyttää meidän syötöt. Tehdään ratkaisu ennen sitä.</p>

				<p>Ei ollut sattumaa, että Ville on vänrikki Koskelan kaima. Tarvittiin vain kasapanos ja mies viemään se asemiin.</p>

				<h2>Finaalin ratkaisu</h2>

				<p>Aikalisän päätyttyä, Liivit lähti kirimään kolmen maalin takamatkaansa. Joni ja Kimmo jäivät vaihtopenkille. Hetken kuluttua Joni tokaisi</p>
				<p>- Jokos ne on tehny sen kolme maalia?</p>

				<p>Näin tosiaan oli tapahtunut! Liivit oli tullut tasoihin ja mennyt johtoon lukemin 26 – 25. Seurasi hurjaa kamppailua. Peli oli molempien joukkueiden voitettavissa. Lopulta Niko laukoi lämärillä Liivit johtoon. Koska peliaikaa oli vain pari minuuttia jäljellä, yritti Paidat vimmatusti tasoittaa peliä. Liivien puolustus kuitenkin piti ja Liivit otti historiallisen neljännen peräkkäisen Tapsa Cup finaalin voiton lukemin 28 – 27.</p>

				<h2>Finaali numeroina</h2>

				<p>Ville pääsi juhlimaan ensimmäistä finaalivoittoaan hävittyään kaksi finaalia. Myös Joni otti ensimmäisen voittonsa neljän hävityn finaalin jälkeen. Antonis ja Tommi ovat voittaneet kaikki kolme pelaamaansa finaalia. Kimmo siirtyi finaalivoittojen lukumäärässä kärkipaikalle otettuaan ensimmäisenä neljännen finaalivoiton. Finaalit ovat historiallisesti olleet hyvin tasaisia. Tämä oli jo kolmas kerta, kun Tapsa Cup finaali päättyi yhden maalin erolla.</p>
			]]>
		</sisalto>
	</uutinen>
	
	<uutinen otsikko="Tapsa Cup finaali 5.6." pvm="2018-06-04">
		<lyhyesti>
			<![CDATA[
			Lyhennelmä puuttuu.
			]]>
		</lyhyesti>
		<sisalto>
			<![CDATA[
			<h1>Tapsa Cup finaali 5.6.</h1>
			<p style="color: grey">Julkaistu 4.6.2018</p>

			<p>5.6.1933 Yhdysvallat luopui kultakannasta. Tasan 85 vuotta myöhemmin Paidat on päättänyt, että Liivien on aika luopua kultakannasta voitettuaan kolme Tapsa Cup mestaruutta putkeen! Tiistaina iskevät yhteen kaikkien aikojen kovatasoisimmaksi povatussa finaalissa kuntosählyn legendaariset suurseurat Paidat ja Liivit!<p>

			<h2>Joko on Villen vuoro?</h2>
			<p>Kaksi edellistä kautta tekivät Villestä yhden kirkkaimmista kuntosählyliiga tähdistä. Ville oli tilastojen kärkikastia voittojen määrissä, voittoprosenteissa ja ratkaisumaaleissa. Parien voittotilastossakin Ville on Lassen kanssa edelleen kuudentena huikealla 78 %:n voittoprosentilla. Kaikkein suurin uroteko Villeltä oli kuitenkin kevään 2017 legendaarinen 17 voiton putki!</p>

			<p>Kaikesta tästä menestyksestä huolimatta Villen molemmat kaudet päättyivät tappioon Tapsa Cup finaalissa. Tiistaina Ville jahtaa ensimmäistä finaalivoittoaan. Villen taidot tiedetään, mutta riittääkö Villen esimerkki kantamaan koko joukkuetta voittoon? Onko Villen kunto riittävä rikkonaisen kauden jälkeen? Joko on Villen vuoro voittaa?</p>


			<h2>Tekeekö Joni historiaa?</h2>

			<p>Villen tavoin myös Joni jahtaa ensimmäistä finaalivoittoaan. Hävittyään 4 finaalia putkeen, Jonilla on mahdollisuus tehdä historiaa. Make hävisi aikoinaan neljä finaalia, kunnes vihdoin voitti. Jonilla on tiistaina mahdollisuus tehdä historiaa.</p>

			<p>Kärvisteltyään vuosikausia alle 40:n voittoprosentin haamurajan alapuolella, Joni on tänä keväänä löytänyt uuden suunnan pelilleen. Pudotuspeleissä Joni otti toiseksi eniten voittoja yhdessä Niklaksen ja Oton kanssa. Vieläkö putki jatkuu vai joutuuko Make tekemään tilaa finaaliennätyksissä.</p>

			<h2>Mitä tekee Markus?</h2>

			<p>Markus on persoona, joka ei jätä ketään kylmäksi. Hän hallitsee kentällä, vaihtopenkillä ja mediassa. Mies on tsemppari, hyökkääjä, puolustaja, valmentaja ja strategi. Kaikki yhdessä paketissa samanaikaisesti! Kuvioiden kuningas, jolta ei visiota puutu. Esitteleekö hän uuden kuvion finaalissa? Ja onko siitä enemmän hyötyä vai haittaa? Markus on nimittänyt itsensä Liivien kapteeniksi ja hakee nyt kolmatta finaalivoittoaan.</p>


			<h2>Antonis, Tommi ja Kjell</h2>

			<p>Nuori Antonis ja serkkupoika Tommi ovat molemmat osallistuneet vain kahteen edelliseen finaaliin ja voittaneet ne molemmat. Jatkuuko heidän matkansa vielä kerran samassa joukkueessa? Entäs jos kaksikko erotetaan, kumpi voittaa? Vai voittaako kampi? Nuoruus vastaan kokemus! Teekkarielämä vastaan terveelliset elämäntavat!</p>

			<p>Myös ikinuori Kjell Gretski on menestynyt viime aikojen finaaleissa. Kjell on voittanut kolme edellistä finaalia! Edellinen tappio hänellä on kesältä 2015. Se ainakin on varmaa, että Kjell osallistuu. Tämä sitoutunut nuorukainen on kertonut keskeyttäneensä lomansa ja tulevansa finaaliin.</p>

			<h2>Onko kukaan maalilla?</h2>

			<p>Lassen loukkaannuttua maalivahdeista on ollut pulaa. Jotkut ovat sitä kokeilleet, mutta kukaan ei siitä tykkää. Niklas on palannut menestyksekkäästi maalilleen, mutta saapuuko hän finaaliin?  Niklakselta puuttuu myös Tapsa Cup finaalin voitto, joten nyt on hänellä mahdollisuus nousta siihen harvalukuiseen joukkoon, joka on voittanut finaalin maalivahtina. Mutta kuka torjuu toisessa päässä?</p>

			<h2>Miten joukkueet muodostetaan?</h2>

			<p>Keväällä velloneiden huhujen mukaan finaalijoukkueille valittaisiin kapteenit, jotka valitsisivat joukkueidensa jäsenet. Valitsijamiesyhdistyksen puheenjohtaja Make näytti keväällä huutovalinnalle vihreää valoa, mutta asiasta ei ole tehty lopullista päätöstä.</p>

			<p>Markus on julistautunut Liivien kapteeniksi ja huhut ovat vieneet Villeä Paitojen kapteeniksi. Toisaalta Martin menestys pudotuspeleissä – ja se että Martti todennäköisesti tulee paikalle – tekisivät Martista myös erinomaisen kapteenin.</p>


			<h2>Tiistaina klo 22!</h2>

			<p>Pallo putoaa kenttään tiistaina klo 22. Puolen yön aikoihin on talvikauden 2017-2018 mestari selvillä.</p>	
			]]>
		</sisalto>
	</uutinen>
	
	<uutinen otsikko="Pelaajien tilastoja: runkosarja ja pudotuspelit" pvm="2018-06-03">
		<lyhyesti>
			<![CDATA[
			Lyhennelmä puuttuu.
			]]>
		</lyhyesti>
		<sisalto>
			<![CDATA[
				<h1>Pelaajien tilastoja: runkosarja ja pudotuspelit</h1>
				<p style="color: grey">Julkaistu 3.6.2018</p>

				<p>Alla olevassa taulukossa on jokaisen runkosarjassa tai pudotuspeleissä pelannen pelaajan pelaamien pelien lukumäärät ja voittoprosentti. Muut tilastot saat rajaamalla päivämäärää halutulle välille ja hakemalla haluamasi tilastot.</p> <p><br></p>

				<table id="kaudenTilastot" class="tablesorter" width="98%" >
				<thead>
					<tr><th>Nimi</th><th>Pelatut pelit (koko kausi)</th><th>Voittoprosentti (koko kausi)</th><th>Pelatut pelit (pudotuspelit)</th><th>Voittoprosentti (pudotuspelit)</th></tr>
				</thead>
				<tbody>
					<tr><td>Aatos</td><td>20</td><td>55</td><td>1</td><td>0</td></tr>
					<tr><td>Antonis</td><td>70</td><td>44</td><td>11</td><td>36</td></tr>
					<tr><td>Antti</td><td>41</td><td>56</td><td>6</td><td>50</td></tr>
					<tr><td>Foto</td><td>4</td><td>75</td><td>0</td><td>-</td></tr>
					<tr><td>Henkka</td><td>36</td><td>53</td><td>4</td><td>50</td></tr>
					<tr><td>Ilmaveivi</td><td>2</td><td>0</td><td>0</td><td>-</td></tr>
					<tr><td>Ipa</td><td>30</td><td>73</td><td>0</td><td>-</td></tr>
					<tr><td>Jaakko2</td><td>2</td><td>50</td><td>0</td><td>-</td></tr>
					<tr><td>Janne</td><td>3</td><td>33</td><td>0</td><td>-</td></tr>
					<tr><td>Janne2</td><td>5</td><td>40</td><td>0</td><td>-</td></tr>
					<tr><td>Janne3</td><td>4</td><td>25</td><td>0</td><td>-</td></tr>
					<tr><td>Joni</td><td>55</td><td>44</td><td>9</td><td>67</td></tr>
					<tr><td>Jude</td><td>6</td><td>67</td><td>0</td><td>-</td></tr>
					<tr><td>Kari</td><td>2</td><td>100</td><td>0</td><td>-</td></tr>
					<tr><td>Kimmo</td><td>54</td><td>48</td><td>8</td><td>13</td></tr>
					<tr><td>Kimmo2</td><td>24</td><td>71</td><td>4</td><td>50</td></tr>
					<tr><td>Kjell</td><td>61</td><td>44</td><td>7</td><td>57</td></tr>
					<tr><td>Lasse</td><td>38</td><td>74</td><td>0</td><td>-</td></tr>
					<tr><td>Lauri</td><td>9</td><td>44</td><td>0</td><td>-</td></tr>
					<tr><td>Lauri3</td><td>11</td><td>27</td><td>1</td><td>0</td></tr>
					<tr><td>Maija</td><td>2</td><td>0</td><td>0</td><td>-</td></tr>
					<tr><td>Make</td><td>40</td><td>35</td><td>5</td><td>80</td></tr>
					<tr><td>Markus</td><td>43</td><td>40</td><td>4</td><td>25</td></tr>
					<tr><td>Martti</td><td>66</td><td>56</td><td>11</td><td>91</td></tr>
					<tr><td>Niklas</td><td>37</td><td>35</td><td>9</td><td>67</td></tr>
					<tr><td>Otto</td><td>53</td><td>55</td><td>11</td><td>55</td></tr>
					<tr><td>Otto2</td><td>57</td><td>37</td><td>10</td><td>20</td></tr>
					<tr><td>Tapsa</td><td>14</td><td>50</td><td>3</td><td>0</td></tr>
					<tr><td>Timo</td><td>39</td><td>62</td><td>2</td><td>0</td></tr>
					<tr><td>Toivo</td><td>18</td><td>44</td><td>1</td><td>0</td></tr>
					<tr><td>Tommi</td><td>11</td><td>27</td><td>1</td><td>0</td></tr>
					<tr><td>Tommi2</td><td>4</td><td>25</td><td>0</td><td>-</td></tr>
					<tr><td>Ville</td><td>39</td><td>44</td><td>5</td><td>60</td></tr>
					<tr><td>Visa</td><td>11</td><td>64</td><td>0</td><td>-</td></tr>
				</tbody>
				</table>

			<script>
				$("#kaudenTilastot").tablesorter({ 
					sortList: [[0,0]],
					widgets: ['zebra']
				});
			</script>
			]]>
		</sisalto>
	</uutinen>
	
	<uutinen otsikko="Finaalipari ratkaistu" pvm="2018-06-03">
		<lyhyesti>
			<![CDATA[
			Lyhennelmä puuttuu.
			]]>
		</lyhyesti>
		<sisalto>
			<![CDATA[
				<h1>Tapsa Cup finaalin joukkueet</h1>
				<p style="color: grey">Julkaistu 3.6.2018</p>

				<p>Uuvuttavien taisteluiden jälkeen Paidat kukisti Liivit pudotuspeleissä otteluvoitoin 9-2. Voitollaan Paidat ansaitsi suoran paikan Tapsa Cup finaaliin, joka pelataan tiistaina 5.6. Syvällisten tilastoanalyysien perusteella Paidoille on nyt selvitetty vastustajajoukkue, joka on Liivit! Perusteluna mainittakoon, että Liivit otti runkosarjassa yhtä monta voittoa kuin Paidat. Lisäksi Liivit oli Paitojen jälkeen eniten voittoja pudotuspeleissä kerännyt joukkue. Liivit myös voitti viimeisen pudotuspelin.</p>
				<p>Tapsa Cup finaalissa iskevät siis yhteen viime vuoden finaalipari Paidat vs. Liivit.</p>
			]]>
		</sisalto>
	</uutinen>

	<uutinen otsikko="Pudotuspelien viimeinen osa: Suurin voittaja selviää" pvm="2018-06-03">
		<lyhyesti>
			<![CDATA[
			Lyhennelmä puuttuu.
			]]>
		</lyhyesti>
		<sisalto>
			<![CDATA[
				<h1>Pudotuspelien viimeinen osa: Suurin voittaja selviää</h1>
				<p style="color: grey">Julkaistu 3.6.2018</p>

				<p>Pudotuspelit alkoivat 10.4. ja seitsemän viikon tahkoamisen jälkeen etenivät viimeiseen osaotteluun tiistaina 29.5. Ennen viimeistä huipennusta Paidat johti Liivejä selvin luvuin 9-1, joten paremmasta joukkueesta ei ollut epäselvyyttä. Mutta tilastoja tarkemmin seuranneiden silmissä tämä viimeinen peli oli ihan oikeasti todellinen trilleri, jossa ratkeaisi pudotuspelien suurin sankari. Paitojen joukkueen lisäksi kenttätapahtumia hallitsi toinenkin tilastojyrä eli Martti. Hän oli osallistunut jokaiseen kevään pudotuspeliin ja aina Paitojen joukkueessa, joten myös hänellä oli tilastot 9 voittoa ja vain yksi tappio. Lisäksi Martti oli tehnyt 3 ratkaisumaalia, kun kukaan muu ei ollut tehnyt yhtä maalia useampaa. Näiden kahden sijoittaminen vastakkaisiin joukkueisiin viimeiseen otteluun oli ainut tapa selvittää kumpi olisi pudotuspelien suurin sankari.</p>

				<p>Koska panokset olivat näin kovat, ei joukkueiden muodostusta voitu jättää arvan ratkaistavaksi vaan kokoonpanot neuvoteltiin pitkissä ja perusteellisissa neuvotteluissa. Lopputuloksena Martti sai seurakseen Liivien joukkueeseen myöskin kaikki 10 pudotuspeliä pelanneen Otto Zaborskin Ja nuoren Antoniksen. Otolla oli 5 voittoa ja Antoniksella 3. Puolustuspään viimeiseksi lukoksi Liivit sai vielä kaikkien aikojen eniten pudotuspelejä maalivahtina voittaneen Niklaksen.</p>

				<p>Paitojen joukkueessa korostui kokemus. Joukkuetta kipparoi kuntosählyliigan komissaari ja grand old man Tapsa, joka ei esittelyjä kaipaa. Toinen veteraanipolven edustaja oli Kimmo, joka on tahkonnut kuntosählyliigaa jo vuodesta 2004. Joukkueen nuorta polvea ja juoksuvoimaa edusti nelinkertainen Tapsa Cup finalisti Joni, joka jo ennen ottelua pohdiskeli</p>

				<p>- Noilla [Liiveillä] on aika paljon juoksijoita. Mulla loppuu kunto jo parin minuutin jälkeen.</p>

				<p>Maalivahtiosastolla näytti kuitenkin paremmalta, koska Lassen varamiehenä torjunut puuveska oli noussut pudotuspeleissä Paitojen ykköstorjujaksi. Puuveska oli tehnyt itsestään vaikeasti ohitettavan rauhallisella, jopa eleettömällä torjuntapelillään. Ratkaisuotteluun lähdettiin siis seuraavin kokoonpanoin:<p>

				<p><strong>Paidat:</strong> Joni, Kimmo, Tapsa ja puuveska maalivahtina<br>
				<strong>Liivit:</strong> Antonis, Martti, Otto ja Niklas maalivahtina.</p>

				<p>Jo ottelun alku osoitti, että joukkueet pelasivat hyvin erilaisilla taktiikoilla: Liivit panostivat hienostuneeseen peliin ja Paidat panostivat puolustuksen kautta lähteviin yllätyshyökkäyksiin sekä räkämaaleihin. Paidat saivatkin alussa pari asiallista maalia, mutta sen jälkeen Liivit tulivat voimalla mukaan maalitalkoisiin.</p>

				<h2>Pelastaja saapuu</h2>

				<p>Kun Liivit menivät 5-3 johtoon, näytti Paitojen peli ajautuvan umpikujaan. Juuri silloin soi ovikello ja paikalle saapui kahdeksannen pudotuspelin ratkaissut Otto2! Paidat sai Otosta tarvittavaa voimaa pelin jokaiselle osa-alueelle. Lisäksi voitonvarma Liivit antoi Paitojen kaikkien neljän pelaajan olla kentällä samanaikaisesti, joten Paidat pelasi loppuajan ylivoimalla. Peli tasoittuikin huomattavasti. Tilanteeseen 10-10 peli eteni tasaisena ja sen jälkeen maaleja tehtiin ihan vuorovälein. Pelin ollessa ehtoopuolellaan 18-18 Paidat teki maalin. Joku jo ehti kommentoimaan: "enää yksi maali". Ehkä tästä asenteesta johtuen Otto toi hienon taistelun jälkeen Liivit tasoihin 19-19. Ratkaisuottelu oli siis päättymässä pienimmällä mahdollisella erotuksella!</p>

				<p>Peli velloi pitkään tasaisena kummassakin päässä. Molemmilla joukkueilla oli paikka ratkaista. Lopulta Liivit vyöryi vastustamattomasti Paitojen maalille. Napakka rannelaukaus maalin kattoon! Maali! Kuka sen teki?! Martti!! Martti ratkaisi ratkaisuottelun ja kaatoi Paidat! Ei voi olla totta! Totta se on!!</p>

				<p>Martti siis osallistui jokaiseen yhteentoista tilastoituun pudotuspeliin ja voitti niistä 10. Paidat voitti joukkueena 9 peliä. Otto, Niklas ja Joni voittivat toiseksi eniten eli 6 peliä. Kun pohditaan kapteeneita Tapsa Cup finaaliin, tilastojen valossa Marttia on vaikea sivuuttaa. Tosin muitakin hyviä vaihtoehtoja on toki tarjolla, kun huomioidaan pidempiä tilastokausia ja henkilökohtaisia ominaisuuksia.</p>	

				<p>
				<br>
				<img src="pudotuspelit-k-2018-11.png">
				<figcaption>Kuva: Pudotuspelien lopputulos 29.5.</figcaption>
				<br>
				</p>		
			]]>
		</sisalto>
	</uutinen>

	<uutinen otsikko="Pudotuspelit osa 6: Lassen vierailu" pvm="2018-05-27">
		<lyhyesti>
			<![CDATA[
			Lyhennelmä puuttuu.
			]]>
		</lyhyesti>
		<sisalto>
			<![CDATA[
				<h1>Pudotuspelit osa 6: Lassen vierailu</h1>
				<p style="color: grey">Julkaistu 27.5.2018</p>

				<p>Pudotuspelit olivat edenneet ratkaisuvaiheeseen tiistaina 22.5., kun Paidat ja Liivit ottivat toiseksi viimeistä kertaa yhteen kevään pudotuspeleissä. Ennen pelien alkua koettiin yllätys, kun Tapsa Cup voittaja ja Paitojen ykkösveskana torjuva Lasse kävi pyörähtämässä areenalla. Lasse oli telonut polvensa kilpailevassa urheilulajissa niin pahoin, että joutuu pitämään taukoa pidemmän aikaa. Oman arvionsa mukaan syksyyn asti. Siitä huolimatta Lasse kertoi viettävänsä huippu-urheilijan askeettista elämää, johon kuluu mm. terveellinen ruokavalio. Itse asiassa hän oli juuri tulossa iltapalalta terveellisestä ruoastaan tunnetusta ravintolasta. Lasse kertoi seuranneensa mediasta pudotuspelejä ja toivotti kaikille menestystä tuleviin peleihin. Kuntosählyliiga toivottaa Lasselle pikaista paranemista. Kun olet Lasse pelikunnossa, meillä on aina yksi paikka sinulle varattuna.</p>

				<h2>Peli 1: Liivien kunnia taas pelissä</h2>

				<p>Valitsijamiesyhdistyksen puheenjohtaja Make teki seuraavanlaiset joukkueet:</p>
				<p><strong>Paidat:</strong> Joni, Make, Martti, Ville ja maalissa Niklas<br>
				<strong>Liivit:</strong> Antonis, Antti, Kimmo, Otto, Otto2 ja maalissa puuveska</p>

				<p>Paidat lähti otteluun ennakkosuosikkina, mutta onnistuessaan Liiveillä oli realistinen mahdollisuus yllätykseen. Peli lähti käyntiin Paitojen selvässä hallinnassa, mutta Liivit yritti kuitenkin taistella vastaan. Liivien toiveet yllätyksestä alkoivat kuitenkin hiipua jo heti pelin alussa, kun voittomaalisnaipperi ja puolustuslinjojen runkopelaaja Henkka kömpi myöhässä paikalle vahvistamaan Paitojen takalinjoja. Hetkeä myöhemmin Liivien ongelmat lisääntyivät, kun Martti ja Otto törmäilivät Liivien maalin takana sillä seurauksella, että Otto loukkasi polveaan ja pelasi nilkutellen koko loppuillan. Tällä oli katastrofaaliset seuraukset Liivien suorituskyvylle, joka nojasi merkittävästi Oton viimeistelytaitoihin. Loppupelin ajan paidat hallitsi peliä ja Liivit vain sinnittelivät mukana. Loppuvaiheessa Liivit saivat puhallettua peliin lisää energiaa, mutta se vain viivytti lopullista tappiota. Paidat otti lopulta selvän voiton lukemin 10 – 6.</p>

				<h2>Peli 2: Perikato – <em>Der Untergang</em></h2>
				<p>Toiseen peliin Liivit sai takalinjojen vahvistukseksi eniten voittoja pudotuspeleissä saalistaneen maalivahdin eli Niklaksen. Lisäksi peliin tuli mukaan tuorein jaloin Liivien kapteeni Markus, jolta odotettiin henkistä johtajuutta. Toinen peli pelattiin seuraavin joukkuein:</p>

				<p><strong>Paidat:</strong> Henkka, Joni, Make, Martti, Ville ja maalissa puuveska<br>
				<strong>Liivit:</strong> Antonis, Antti, Kimmo, Markus, Otto, Otto2 ja maalissa Niklas</p>

				<p>Koska Otto liikkui tässä vaiheessa niin huonosti, Liiveillä oli kaikki 6 pelaajaa kentällä. Hieman yllättäen Liivien hyökkäyspeli nojasi varsinkin pelin alussa enimmäkseen nilkuttavaan Ottoon ja Antonikseen, jolloin hyökkäykset eivät edenneet edes Paitojen maalille asti. Pelin edetessä Liivit sai vähitellen joitakin paikkoja, mutta silloinkin laukaukset tyrehtyivät erinomaisesti pelanneeseen puuveskaan tai menivät kokonaan ohi.</p>

				<p>Paidat olivat edenneet jo 6 – 0 johtoon, kun Markus otti kapteenina pelin haltuunsa. Hän rynnisti lähes läpi koko kentän ja syötti epäitsekkäästi vapaana olleelle Otto2:lle, joka tälläsi pallon verkon perukoille. Tämän jälkeen Markus palasi paikalleen puolustuksen perukoille.</p>

				<p>Peli lopulla Liivien toivo heräsi vielä kerran, kun sen onnistui viivyttää lopullista tappiotaan hienolla loppukirillä. Kuten niin usein on pudotuspeleissä tänä keväänä nähty, ei tämäkään riittänyt kääntämään pelin lopullista suuntaa vaan Liivit hävisi puolenyön koittaessa lopulta luvuin 13 – 11. Näin Liivien edes teoreettinen toivo suorasta finaalipaikasta hiipui katkeran tappion myötä.</p>
				<p>
				<br>
				<img src="pudotuspelit-k-2018-10.png">
				<figcaption>Kuva: Voitot kymmenen pelin jälkeen 22.5.</figcaption>
				<br>
				</p>	
			]]>
		</sisalto>
	</uutinen>


	<uutinen otsikko="Pudotuspelit osa 5: Mikä trilleri! Liivien voittomaali viimeisen erän viimeisellä sekunnilla." pvm="2018-05-17">
		<lyhyesti>
			<![CDATA[
			Lyhennelmä puuttuu.
			]]>
		</lyhyesti>
		<sisalto>
			<![CDATA[
			<h1>Pudotuspelit osa 5: Mikä trilleri! Liivien voittomaali viimeisen erän viimeisellä sekunnilla.</h1>
				<p style="color: grey">Julkaistu 17.5.2018</p>

				<p>Vieraskynäilijä taas vauhdissa. Tässä hänen raporttinsa pudotuspelien kahdeksannesta osaottelusta.</p>

				<p>Liivien viiden Michelin- tähden chief sommelier hyökkääjä, suomimies Otto2 upotti ratkaisevan maalin päätöserän viimeisellä sekunnilla game-sevenissä pelastaen Liivit jatkoon. "Raipemaisen" lättysyötön voittomaaliin tarjosi kokenut voimahyökkääjä Antti!</p>

				</p>Paidat sai jälleen loistavan alun Tapsa Cupin semifinaaleissa, kun kirurgi Martti ja Otto Zaborski pääsivät hääräämään yhdessä huippujännittävän ottelun ensimmäisessä erässä lähes kaikki ratkaisumaalit ja liivien tilanne näytti entistä tukalemmalta puolustuksen nukahdellessa.</p>

				<p>Tilanne oli kutkuttava 3-14 Paidoille, kun Liivit lähti viimeiseen erään. Paitojen serkkupoika Tommi alkoi selkeästi tiukan vapun jälkeen väsyä ja ennätyksenomaista tulokaskautta nauttiva Ville päivysti hyökkäysalueella, mutta tällä kertaa tuli hakemaan kärkkäästi palloa myös omalta alueelta ja väläytteli osaamistaan maalien merkeissä jotka ensimmäisessä erässä olivat jääneet piippuun.</p>

				<p>Halli ja yleisö kävivät alusta asti kuumina ja ottelusta ei alun perusteella olisi tarvinnut tulla aivan näin jännittävää, sillä Paidoilla oli ottelun loppupuolella jo varsin tukeva johto, jonka Liivit sai kuitenkin sai kurottua kiinni. Myös voimahyökkääjä Antin hermokontrolli oli jo tiukilla iän ja kovan otteluruuhkan tuoman rasituksen myötä.</p>

				<p>- Hyvä, että voitettiin lopussa. Jäädyttiin pelin edetessä, sitä ei voi kieltää. Yhdessä vaiheessa ei jalka liikkunut eikä ollut yksinkertaisesti kokemusta näin kovasta paineesta, jonka Paidat pystyi meille luomaan. Siellä oli paljon nuoria pelaajia kuten ilmaiveivi Antonista ja nuorta Toivoa ja meidän telaketjuosasto Antin johdolla alkoi jo väsyä, sanoi joukkueen kapteeni Markus.</p>

				<p>- Paidat käytti meidän omia aseita eli tuli aggressiivisesti syöttölinjalle ja vei meiltä tilan pois pelin rakentamisesta ja Liivit hyytyi viimeisen erän alussa.</p>

				<p>Ottelun loppuerä eteni alun jälkeen kuitenkin hyvin tasaisena ja puolivälissä tilanne oli 10-14. Liivit pääsi pelillisesti niskan päälle ja pelasi loistavan lopun tehden kirillään kamppailusta todellisen trillerin.</p>

				<p>Paidat passivoitui hieman kirurgi Martin mailan mennessä rikki ja Liivit kuroi hetkessä Paitojen johdon kiinni ja tilanne muuttui hetkessä 10-14:stä 14-14:een.</p>

				<p>Päävalmentaja Make sai aikalisillään Liivien kurssiin vielä ylimääräisiä tehoja pelkällä isolla olemuksellaan ja yli-innokkuuden pidettyä poissa. Liivit pystyi parantamaan peliään vielä entisestään erän loppuolella ja venyi äärimmäisen tärkeään voittoon.</p>

				<p>- Onneksi opittiin pelin varrella, mistä hienona esimerkkinä viimeinen maali, jossa Otto2 teki kovan suorituksen. Hänellä oli kanttia odottaa, mistä se hyvä paikka löytyy, Ville kehui Ottoa2:sta.</p>

				<p>- Tämä oli ennakolta vaikein ottelu ja vielä tällaisen mahtavan kuuman yleisön edessä. Ei voi kuin toivoa että meillä on ensi tiistaina samanlainen yleisön tuki Paitoja vastaan, sanoi kapteeni Markus.</p>
				<p>
				<br>
				<img src="pudotuspelit-k-2018-8.png">
				<figcaption>Kuva: Voitot kahdeksan pelin jälkeen 15.5.</figcaption>
				<br>
				</p>			
			]]>
		</sisalto>
	</uutinen>

	<uutinen otsikko="Pudotuspelit osa 4: Markuksen paluu" pvm="2018-05-13">
		<lyhyesti>
			<![CDATA[
			Lyhennelmä puuttuu.
			]]>
		</lyhyesti>
		<sisalto>
			<![CDATA[
				<h1>Pudotuspelit osa 4: Markuksen paluu</h1>
				<p style="color: grey">Julkaistu 13.5.2018</p>
				
				<p>Kimmon poissaollessa Kjell on tehnyt ansiokkaasti tilastoja jo pidemmän aikaa ja aina yhtä täydellisesti. Kiitos Kjell! Nyt hän on laajentanut repertuaariaan myös otteluraporttien puolelle. Tässä hänen kommenttinsa pudotuspelien osaotteluista 6 ja 7.</p>
				
				<p>Tunnelma oli käsinkosketeltavan sähköinen kun Liivien kapteeni Markus pitkän ulkomaan pelikiertueensa jälkeen hölkkäsi areenalle juuri pestyssä ja lankatussa teknisessä asussaan. Myös voimapelaaja Ville oli panostanut suuresti kambäkkiinsä leikkaamalla tukkansa. Peli alkoikin kovalla sykkeellä, Liivit olivat erityisesti hioneet joukkuehenkensä tappiinsa. Esimerkkinä vahvasta tiimi-spiritistä voisi käydä seuraava kannustushuuto: ”Mitä vittua, Gretski!?” Kyllä, tuohon kuuluu sekä huuto- että kysymysmerkki.</p>

				<p>Medialle oli vuodettu huhu, että Tapsa-Cup -finaalissa Paitojen kapteenina toimisi Antti ja Liivien kapteenina Markus. He valitsisivat joukkueet pelaajien pudotuspelien suoritusten perusteella. Tämä huhu aiheutti molemmille puolille silmin pistävää hermostuneisuutta. Erityisesti Tapsa itse oli varsin huolestunut pääsystä finaaliin. Hän teki kuitenkin scouteille valinnan helpoksi; tempaisi ensimmäisessä pelissä rannelaukauksen lähes nollakulmasta aivan ylämummoon!</p>

				<p>Kamppailu oli raivoisaa ja tasaisen oloista mutta Paidat pääsivät niskan päälle koordinoidumman syöttöpelinsä ansiosta. Tähän ei purrut edes Markuksen kuviot C3, B7, B2 eikä varsinkaan C5. Paidat voittivat sekä alkuerän että Granden ja johtaa nyt alkulohkoa 7-0!</p>

				<p>Jälkipyykin pesun aikana keskusteltiin Antin mahdollisesta jääviydestä. Kuinka on mahdollista, että Antti on aikaisemmissa lausunnoissaan ylistänyt Liivien avainpelaajia, mutta heti seuraavissa peleissä käykin ilmi, että hän on kesken alkulohkojen siirtynyt Paitojen kapteeniksi? Oikeusoppineiden mielestä tämä ei ole täysin ongelmatonta ja oikeuskanslerilta odotetaan yhä lausuntoa.</p>

				<p>Alkulohkot jatkuvat kuitenkin 15. toukokuuta, eikä Markus ole huolestunut Liivien tilanteesta<br>
				- Tämänpäiväiset tappiomme johtuvat yksiselitteisesti mediapelistä! Olen vakuuttunut, että jo seuraavissa peleissä syrjäytämme pahimman uhkaajamme, Villi Kortti -tiimin!</p>
				
				<p>
				<br>
				<img src="pudotuspelit-k-2018-7.png">
				<figcaption>Kuva: Voitot seitsemän pelin jälkeen 8.5.</figcaption>
				<br>
				</p>
			]]>
		</sisalto>
	</uutinen>

	<uutinen otsikko="Vieraskynäilijän ajatuksia pudotuspeleistä ja Villestä" pvm="2018-05-05">
		<lyhyesti>
			<![CDATA[
			Lyhennelmä puuttuu.
			]]>
		</lyhyesti>
		<sisalto>
			<![CDATA[
				<h1>Vieraskynäilijän ajatuksia pudotuspeleistä ja Villestä</h1>
				<p style="color: grey">Julkaistu 5.5.2018</p>
				
				<p>Kevät on herättänyt tuntemattoman vieraskynäilijän uuteen eloon. Tässä hänen mietteitään.</p>

				<p>Upea Tapsa Cup -pudotuspelisarja saa jatkoa 8.5. pelattavalla kuutospelillä ja arvatenkin jännitysnäytelmä jatkuu käsikirjoituksen mukaisesti seuraavassa seiskapelissä. Liivit kun ovat juuri parhaimmillaan putouksen reunalla, kovan paineen alla.</p>

				<p>Liivien kapteeni Markus tekee paluun joukkueeseen ulkomaan pelikiertueen jälkeen, mikä nostaa entisestään panoksia. Myös tulokastähti Ville ja Timo pelaavat jälleen suurella sydämellä ja vielä suuremmalla mailalla.</p>

				<p>Voimahyökkääjä Markus on myös loukkaantumiskierteen selätettyään tutussa elementissään hyökkäyksessä vaikka loistokkaalla urallaan aina osannut nähdä pelin isomman kuvan. Markus muistuttaa saman tien, että pelaajien profiili ja voimahyökkääjän käsite sinänsä ovat muuttuneet radikaalisti 10-15 vuoden aikana. Hän puhuu pelin evoluutiosta.</p>

				<p>– Tämä sukupolvi ajattelee pelistä eri tavalla. Ne jätkät ovat harvassa, jotka pelaavat oikeasti todella kovaa. Nyt painotetaan eri asioita: juoksua, peliälyä ja taitoa, Markus sanoo. Me kokeneemmat pelaajat joudumme kovan rääkkiin ja tämä näkyy myös palautumisessa kuten Antin ajoittaisina poissaoloina.</p>

				<p>Hyökkääjä kritisoi myös Villen mediarumbaa: "Se on vaikea paikka". Suomalaislupauksen tulokaskautta voi kuvailla monella ylistävällä adjektiivilla. Joukkuekaveri Antti myös ihmettelee ajoittain hyvinkin negatiivista kirjoittelua.</p>

				<p>– Minusta hän teki loistavaa työtä käsitellessään kaikkea huomion. Se on vaikea paikka olla, Antti kommentoi Villen mediamylläkkää.</p>

				<p>60% voittoprosentti on hurja tulokaspelaajalle. Antti kertoi seuranneensa innolla Villen kypsää tekemistä läpi kauden.</p>

				<p>– He (media) ovat verranneet häntä nuoreen Juha-Matti Aaltoseen koko vuoden. He haluavat rakentaa hyvän juonen ja tarinan. Ja ihmiset kysyvät, että "mikä Villeä vaivaa, kun hän ei ole tehnyt maaleja viiteen minuuttiin?" Mutta 26-vuotiaana, kuinka monta maalia hän on tehnyt? Minusta me olemme tyytyväisiä häneen tasoonsa, myös Markus jyrähtää.</p>

				<p>Kaiken sirkuksen keskellä suomalaistulokas on itse pitänyt päänsä kylmänä. Medialle annetut kypsät kommentit ovat merkki siitä, ettei liivien tähti hirveästi säiky huomiota.</p>

				<p>– Vaikuttaa siltä, että hän ei anna kaikkien juttujen vaivata. Hän on todella tyyni ja rauhallinen paineen alla. Hän näyttää vain loistavan isoissa aikuisten peleissä, Antti ylisti.</p>
			]]>
		</sisalto>
	</uutinen>

	<uutinen otsikko="Vappu eli Vajaa puoliväli pudotuspeleissä -juhla" pvm="2018-04-29">
		<lyhyesti>
			<![CDATA[
			Lyhennelmä puuttuu.
			]]>
		</lyhyesti>
		<sisalto>
			<![CDATA[
				<h1>Vappu eli Vajaa puoliväli pudotuspeleissä -juhla</h1>
				<p style="color: grey">Julkaistu 29.4.2018</p>

				<p>Kevään 2018 Tapsa Cup -pudotuspelit alkoivat 10.4. ja päättyvät 29.5. Huhti-toukokuun vaihteessa pudotuspelit ovat edenneet melkein puoliväliin, joten on perinteisen <strong>VA</strong>jaa <strong>P</strong>uoliväli <strong>PU</strong>dotuspeleissä -juhlan aika. Koko kansan suussa tämä nimihirviö on lyhyemmin vain Vappu. Koska 1.5. ei pelata, omissa paidoissaan pelaavat Paidat ja punaisissa huomioliiveissä pelaavat Liivit saavat ansaitun vapaaviikon.</p>

				<p>Kun tarkat tilastot täyttivät 3 vuotta 6.12.2017, vietettiin koko maassa kansallista vapaapäivää ja ympäri maan järjestettiin monia juhlatilaisuuksia. Vajaa puoliväli pudotuspeleissä -juhla on samantasoinen kansanjuhla, jossa juhlitaan Tapsa Cup -pudotuspelejä railakkain menoin ympäri maata jo maanantaista alkaen. Varsinainen juhlapäivä eli tiistai on luonnollisesti kansallinen vapaapäivä!</p>

				<p>Suosikkijoukkueen tuki näkyy myös juhlaväen asuvalinnoissa. Paitojen kannattajat juhlivat usein varsin epämuodollisissa t-paidoissa tai vastaavissa. Sitä vastoin Liivien kannattajien juhlatyyli on usein hienostuneempi ja asuksi valikoituu usein puku liivillä tai ilman. Kolmas joukkue, jonka kannattajat juhlivat näyttävästi pudotuspelien puoliväliä, on Haalarit. Haalarikansaa onkin kadut pullollaan. Vaikka Haalarit ei ole koskaan pelannut yhtään ottelua kuntosählyn runkosarjassa, on se noussut kannattajien keskuudessa lähes kulttimaineeseen. Haalarien joukkuetta on kyllä yritetty nostaa kuntosälyyn, mutta pelaajayhdistyksen vastustus on ollut päättäväistä: "Ei mitään tollasta. Eihän me missään haalareissa aleta pelaamaan. Sehän on ihan älyttömän kuuma.". Aika näyttää saavatko fanit tahtonsa läpi ja kuuluuko Haalarit joskus kuntosählyn vakiojoukkueisiin.</p>

				Pudotuspelien puolivälijuhlaan koristepuolella kuuluvat pallopelin hengessä tietysti ilmapallot, jotka ovat etenkin nuorempien fanien mieleen. Asustepuolella juhlan symboliksi on noussut pienellä mustalla lipalla varustettu valkolakki, jonka valkoinen kupoli edustaa teeman mukaisesti valkoista sählypalloa. Kansalaiset ympäri maan kantavat huhti-toukokuun vaihteessa - ja joskus pidempäänkin - näitä valkolakkeja osoittaakseen tukeaan lajille. Monissa kaupungeissa on muodostunut perinteeksi pukea tällainen valkoinen hattu paikallisen merkkipatsaan päähän. Lakituksen kansallinen huippuhetki on, kun Haavis Amanda saa kutreilleen tämän valkokupolisen sählyhatun. Yleensä juuri Haalareiden kannattajat pukevat patsaita ilmeisesti siinä toivossa, että heidänkin joukkueensa pääsisi seuraavalla kaudella pelaamaan.</p>

				<p>Myös tasavallan poliittinen kerma osallistuu näkyvästi pudotuspelin puolivälijuhlan juhlintaan pitämällä puheita ja marsseja. Puheissa korostetaan hienosti juuri työväen roolia ja merkitystä, mikä onkin todella hieno ja tärkeä kannanotto. Juuri se duunariväki, joka rouhii kulmissa, blokkaa maalilla ja ylläpitää keskikentän träppiä, ansaitsee kunniaa enemmän kuin se normaalisti pelissä saa. Se perustyö on kuitenkin monen voitetun pelin ja mestaruuden kulmakivi. Poliitikkojen puheiden yhteydessä järjestetään usein myös marsseja, joilla ilmeisesti fiilistellään sitä tunnetta, kun lähdet marraskuun sateessa tai helmikuun pakkasessa klo 21:30 marssimaan kohti areenaa. Hienoja eleitä nämäkin tilaisuudet!</p>

				<p>Juhlan jälkeen koittaa paluu arkeen. Pudotuspelit jatkuvat Paitojen johtaessa Liivejä murskaavasti voitoin 5-0. Seuraavat pudotuspelit pelataan 8.5. ja viimeiset 29.5. Talvikauden 2017-18 päättävä Tapsa Cup finaali on (ilmeisesti) 5.6.2018.</p>
			]]>
		</sisalto>
	</uutinen>

	<uutinen otsikko="Pudotuspelit osa 3: Kaksi maalivahtia" pvm="2018-04-29">
		<lyhyesti>
			<![CDATA[
			Lyhennelmä puuttuu.
			]]>
		</lyhyesti>
		<sisalto>
			<![CDATA[
				<h1>Pudotuspelit osa 3: Kaksi maalivahtia</h1>
				<p style="color: grey">Julkaistu 29.4.2018</p>

				<p>Kevään 2018 Tapsa Cup -pudotuspelit etenivät tiistaina 24.4. kolmanteen pelipäivään, kun Paidat (omissa paidoissaan pelaavien joukkue) ja Liivit (punaisessa liivissä pelaavien joukkue) kohtasivat tiistai-illan hämärtyessä. Ensimmäistä kertaa tänä keväänä joukkueet olivat lähes täysissä kokoonpanoissa, kun molemmilla joukkueilla oli maalivahdit. Kimmo2 ja Otto2 olivat uhrautuneet joukkueiden puolesta ja vetäneet maalivahdin kamppeet ylleen. Liivit oli hävinnyt pudotuspelien kaikki 4 ottelua, joten tänään oli kunnian palautuksen aika.</p>

				<h2>Tasaiset joukkueet</h2>

				<p>Valitsijamiesyhdistyksen puheenjohtaja Make oli palannut viikon tauon jälkeen rooliinsa ja muodosti joukkueet seuraavin kokoonpanoin</p>

				<p>Paidat: Antonis, Kjell Gretski, Make, Martti ja Kimmo2 maalivahtina<br>
				Liivit: Antti, Henkka, Joni, Kimmo, Otto Zaborski ja Otto2 maalivahtina</p>

				<p>Joukkueet vaikuttivat tilastojen valossa melko tasaisilta. Paidoilla tulikuuma Martti oli pelannut ja voittanut kevään jokaisen pudotuspelin. Kimmo2 oli myös voittanut sen ainoan pelaamansa. Lisäksi hän venyy maalilla aina paraatipelastuksiin. Kimmo2 on myös voittanut 10 edellistä otteluaan, joten hänellä oli tiistaina mahdollisuus nousta voittoputkitilastossa toiselle sijalle. Gretski on myös menestynyt pudotuspeleissä loistavasti häviten toistaiseksi ainoastaan yhden ottelun. Toisaalta Make ja Antonis ovat hävinneet jokaisen pudotuspelinsä, minkä lisäksi Make venyi keväällä historialliseen 10:n ottelun tappioputkeen.</p>

				<p>Liivit saivat yhden vaihtomiehen, josta on aina etua. Pelaajien meriitit olivat kaksijakoiset. Antti, Henkka ja Kimmo ovat kolminkertaisia Tapsa Cup -voittajia. Otto Zaborski johtaa parien voittotilastoa Martin parina ja Otto2 on hävinnyt vain yhden ottelun ollessaan maalivahtina. Näissä pudotuspeleissä Liivien kuumimmat pelaajat ovat olleet Joni ja Otto Zaborski, jotka ovat molemmat voittaneet kolme peliä neljästä pelaamastaan. Toisaalta loput liiviläiset - Antti, Henkka, Kimmo ja Otto2 - ovat voittaneet yhteensä ainoastaan yhden pudotuspelin ja hävinneet 7!</p>

				<h2>Liivien kunnia pelissä</h2>

				<p>Peli-ilo oli nähtävissä heti alussa, mutta pelillisesti meno oli melkoista kaaosta: syötöt eivät menneet perille ja maalipaikkoja hukattiin puolin ja toisin. Ainoastaan maalivahdit pelasivat pudotuspelien vaatimalla tasolla heti alussa. Lopulta Liivit löi pelin alkutahdit Antin laukoessa pelivälineen vastustamattomasti Kimmo2:n ohi. Heti seuraavassa tilanteessa nuori Antonis tarjoili maalin edessä aivan vapaana olleelle nuorekkaalle Gretskille nappisyötön, josta tämä lämäsi kevyellä lämärillä Liivien verkot tötterölle.</p>

				<p>Kaaosmaiset otteet jatkuivat edelleen. Paitojen alin mies syötti hyökkäystilanteessa karmaisevan harhasyötön, jonka seurauksena Liivit pääsi 2-0 hyökkäykseen. Syötellen edennyt hyökkäys eteni Paitojen maalin edustalle, sitten maalille ja lopuksi vielä maalin taakse. Eikä maalia koskaan tullut. Myöhemmin Liivien pelaajat pääsivät vielä 3-0 hyökkäykseen, mutta Kimmo2 maalilla syöksyi palloa vastaan kuin hylje kalan perään eikä Liivien maalitili lisääntynyt tälläkään kertaa. Ihme touhu jatkui myös toisessa päässä. Paitojen pyörittäessä hyökkäyspeliä Make kiersi pallon kanssa Liivien maalin takaa. Jostain kumman syystä Kjell Gretski yritti ilmeisesti pysäyttää Maken heittämällä mailaansa! Myöhemmin Gretski kommentoi tilannetta sanomalla, että hän vain horjahti ja maila vain liukui Maken suuntaan. Oli miten oli, mutta monille tämä toi mieleen ensimmäisen pudotuspelin, jossa Kjell "vahingossa" blokkaili joukkuetoverinsa Maken laukauksia.</p>

				<p>Vähitellen Liivien onnistui kartuttaa johtoaan ja peli eteni tilanteeseen 7-2. Sitten alkoi Liivien musta jakso. Mikään ei onnistunut, jolloin he ottivat yhä enemmän riskejä. Kun Liivien puolustuspeli oli heikkoa, Paitojen onnistui kiriä tasoihin ja lopulta johtoon maalein 15-10. Sitten Liivit sai pelinsä kulkemaan. Paitojen johtaessa 18-15 Liivien hurmos vain jatkui. Lopulta trilleri eteni tilanteeseen 19-19 ja voitto oli molempien joukkueiden saavutettavissa. Liiveillä olikin monta hyvää paikkaa aivan maalin edessä. Lopulta Paidat kuitenkin lähtivät viimeiseen ratkaisevaan hyökkäykseen ja Martti ratkaisi ottelun Paidoille tiukalla rannekudilla. Voitto oli erityisen juhlallinen Martille, joka otti sadannen voittonsa tilastohistorian aikana. Kaikkiaan ratkaisumaali oli Martille seitsemäs ja kolmas kevään pudotuspeleissä.</p>

				<p>Liivien kriisi jatkuu siis edelleen ja voittosarake näyttää tyhjää. Vaikka pudotuspelit eivät vielä ole ihan puolivälissä, on Liivien suora finaalipaikka enää teoreettinen. Seuraavan kerran Liivit pääsevät hakemaan voittoa, kun pudotuspelit jatkuvat 8.5.</p>

				<p>
				<br>
				<img src="pudotuspelit-k-2018-5.png">
				<figcaption>Kuva: Voitot Viiden pelin jälkeen 25.4.</figcaption>
				<br>
				</p>
	
			]]>
		</sisalto>
	</uutinen>

	<uutinen otsikko="Pudotuspelit osa 2: Niklaksen comeback" pvm="2018-04-15">
		<lyhyesti>
			<![CDATA[
			Lyhennelmä puuttuu.
			]]>
		</lyhyesti>
		<sisalto>
			<![CDATA[
				<h1>Pudotuspelit osa 2: Niklaksen comeback</h1>
				<p style="color: grey">Julkaistu 15.4.2018</p>

				<p>Pudotuspelit jatkuivat myöhään tiistai-iltana, kun Paidat ja Liivit iskivät jälleen yhteen. Peliin tuli taas lisää vauhtia, kun sarjan pitkäaikaisin maalivahti Tapsa Cup -finalisti Niklas liittyi mukaan kahden kuukauden tauon jälkeen.</p>

				<h2>Peli 1 - vauhdilla alusta alkaen</h2>

				<p>Valitsijamiesyhdistyksen puheenjohtaja Make oli estynyt osallistumaan tilaisuuteen, joten joukkueiden muodotus jäi tällä kertaa muiden harteille. Arpa jakoi pelaajat seuraavasti<p>

				<p>Paidat: Joni, Kjell, Martti ja Otto. Maalivahtina oli puulasse.<br>
				Liivit: Antonis, Kimmo, Otto2, Timo ja Niklas (maalivahti)<p>

				<p>Alusta alkaen Liivien peli-intensiteetti oli korkealla tasolla. Nuori Antonis tälläsi kaksi ensimmäistä vetoaan maaliin ja Liivit 2-0 johtoon. Liivien odotellessa hattutemppua Paidat kuitenkin heräsi ja aloitti kovan painostuksen. Pysäyttäessään Paitojen syötön Liivien maalin edessä, Kimmon onnistui ohjaamaan pallon omaan maaliin. No, eipähän ainakaan mennyt syöttö perille. Tämä ei jäänyt illan ainoaksi vaan kaikkiaan 5 eri pelaajaa onnistui oman maalin teossa. Paitojen tiiviimpi joukkuepeli toi lopulta selvän 10-5 voittoon. Pelin ratkaisi lopulta Martti, josta tuli kaikkien aikojen vanhin pudotuspelin ratkaissut pelaaja.</p>

				<h2>Peli 2 - trilleri loppuun asti</h2>

				<p>Ensimmäisen pelin jälkeen Liivit teki kovan päätöksen ja myi Niklaksen Paidoille. Harvemmin joukkueet myyvät ainoan maalivahtinsa kesken pudotuspelien, mutta nyt Liivien oli yksikertaisesti pakko hakea peliin uutta suuntaa. Muilta osin kokoonpanot pysyivät samoina. Pelistä kehkeytyikin tasainen trilleri. Heti alussa Paitojen Joni taisteli Liivien maalin takana pallosta ja löi miinuskulmasta pallon onnekkaasti maaliin Timon jalan kautta. Otto2 reagoi tähän onnekkaaseen tapahtumaan huikkaamalla Jonille</p>

				<p>- Jumalauta, et kai sä tuulettanu?</p>

				<p>Johon Joni innokkaasti vastasi</p>

				<p>- Joo!</p>

				<p>Pelin painopiste aaltoili tasaisesti molemmissa päissä ja pitkään näytti, että Liivit ottaisi ensimmäisen pudotuspelivoittonsa. Lopulta kuitenkin Paitojen onnistui voittaa pienimmällä mahdollisella erolla.</p>


				<h2>Peli 3 - Liivien mahdollisuus</h2>

				<p>Paitojen raaka rynnistys toisessa pelissä ei jäänyt ilman uhreja. Taiston tuoksinassa Timo sai kovan iskun koipeensa, johon nousi tennispallon puolikkaan kokoinen patti. Vaikka Timo sankarillisesti taisteli toisen pelin loppuun, ei hän voinut enää kolmannessa pelissä pelata. Joni otti Timon paikan, joten kolmas peli pelattiin seuraavin kokoonpanoin<p>

				<p>Paidat: Kjell, Martti, Otto ja Niklas (maalivahti)<br>
				Liivit: Antonis, Joni, Kimmo ja Otto2. Maalivahtina oli puulasse.<p>

				<p>Liiveille tarjoutui tuhannen taalan paikka ottaa vihdoinkin se ensimmäinen voitto, koska Paidoilla pelasi koko pelin alivoimalla. Peli alkoikin Liivien tahdissa, kun Joni toi kaivattua vahvistusta hyökkäyspäähän. Lopulta Paidat olivat kuitenkin vahvempi ja Otto Zaborski kikkaili loppunumeroiksi 10-7.</p>


				<h2>Liivit kieltää kriisitunnelman</h2>

				<p>Paidat johtaa nyt pudotuspelisarjaa murskaavasti voitoin 4-0 ja monissa muissa sarjoissa Liivit olisi jo kesälomalla. Liivien päävalmentaja ei kuitenkaan myönnä, että joukkueessa olisi kriisitunnelmaa. Päinvastoin, hän vetoaa nykyisin muissakin lajeissa paljon esillä olevaan näkemykseen</p>

				<p>- Voitettiin maalipaikat selvästi.</p>

				<p>Joukkueella on kieltämättä ollut myös silkkaa huonoa tuuria joukkueiden muodostuksessa. Siksi Liivit on ollut viime aikoina aktiivisena kulissien takana käytävissä siirtoneuvotteluissa ja villejä huhuja on liikkunut Aasian pään kanssa käydyistä pelaajakaupoista. Liivien valmentaja vahvistikin neuvottelujen olevan loppusuoralla</p>

				<p>- Ensi viikolla Markus siirtyy Aasiasta takaisin kotoiseen liigaan ja meillä on 50% todennäköisyys saada hänet Liiveille.</p>

				<p>Kysyimme asiaa Markuksen edustajalta Timolta, joka myös vahvisti tämän uutispommin</p>

				<p>- Kyl se vissiin ens viikolla tulee.</p>

				<p>Jännitys kasvaa! Tuleeko Markus tiistaina pelaamaan? Meneekö hän Liiveille vai Paidoille? Onnistuuko yksi mies kääntämään pudotuspelien suunnan? Näihin kysymyksiin saamme vastauksen ensi tiistaina, kun pudotuspelit jatkuvat!</p>

				<p>
				<br>
				<img src="pudotuspelit-k-2018-2-4.png">
				<figcaption>Kuva: Voitot neljän pelin jälkeen</figcaption>
				<br>
				</p>				
			]]>
		</sisalto>
	</uutinen>

	<uutinen otsikko="Runkosarja ohi, pudotuspelit alkavat 10.4." pvm="2018-04-08">
		<lyhyesti>
			<![CDATA[
			Lyhennelmä puuttuu.
			]]>
		</lyhyesti>
		<sisalto>
			<![CDATA[
				<h1>Runkosarja ohi, pudotuspelit alkavat 10.4.</h1>
				<p style="color: grey">Julkaistu 8.4.2018</p>

				<p>Kuntosählyn talvikauden 2017-18 runkosarjan viimeinen ottelu pelattiin tiistaina 3.4. Runkosarja päättyi hieman yllättäen tasapeliin, kun sekä Paidat että liivit voittivat 30 peliä ja yksi peli päättyi tasan.</p>

				<p>Tiistaina 10.4. alkavat siis pudotuspelit. NHL on päättänyt seurata kuntosählyliigan esimerkkiä ja aloittaa myös pudotuspelit heti seuraavana päivänä eli 11.4. Molemmat sarjat myös huipentuvat samoihin aikoihin kun sekä Tapsa että Stanley Cup -finaalit pelataan touko-kesäkuun vaihteessa. Kummassakin liigassa pudotuspeleihin tiensä tänä keväänä raivasivat monet myös vuosi sitten hyvin menestyneet joukkueet. Pudotuspeleissä nähdään tänä keväänä mm. Pittsburgh Penguins, Washington Capitals, Paidat, Nashville Predators ja Liivit, joista Tapsa Cupista taistelevat Paidat ja Liivit. Tapsa Cup -finaalin voittoa puolustaa tänä keväänä Liivit ja Stanley Cup -finaalin voittoa Pittsburgh Penguins.</p>

				<p>Toki myös pudotuspelien joukkueiden asetelmissa on myös joitakin eroja. Viime vuoden Stanley Cup -finaalin kakkonen Nashville Predators nojaa jälleen vahvasti maalivahtipeliin, koska heidän maalivahtinsa Pekka Rinne ja Juuse Saros ovat molemmat pelanneet hienon kauden. Sitä vastoin viime vuoden Tapsa Cup -finaalin kakkosen eli Paitojen maalivahtilanne on haasteellinen. Lasse (joka on siis pelannut yleensä Paitojen maalivahtina) pelasi kyllä hienoa kautta, mutta loukkaantui tammikuun lopulla. Tämän jälkeen Paitojen maalilla on nähty useita kokemattomampia varamaalivahteja ja viime aikoina yhä useammin pelkkä puulevy. Näyttää siis siltä, että Paidat lähtevät pudotuspeleihin ilman maalivahtia.</p>

				<p>Liivien maalivahtitilanne ei ole sen parempi. Veräjänvartijana toimineella Niklaksella oli haasteellinen alkukausi. Lassen loukkaannuttua Niklaksen uran uskottiin lähtevän uuteen nousukiitoon, mutta toisin kävi. Niklas kävi pelaamassa vain kaksi kertaa ja hieman alkukautta pienemmällä voittoprosentilla. Sitten Niklas kyllästyi koko touhuun ja jäi kotiin. Tämän jälkeen Liivit peluuttivat Paitojen tavoin aluksi varamaalivahteja, mutta niiden loputtua myös heidän maaliansa on vahtinut puulevy. Moni asiantuntija onkin ounastellut, että pudotuspelit ja ehkä jopa finaali saatetaan pelata ilman maalivahteja.</p>

				<h2>Pelikaavio</h2>

				<p>Tapsa Cupin pudotuspelien <strong>alustava</strong> pelikaavio muistuttaa suurilta osin NHL:n vastaavasta, tosin joukkueita on vähemmän. Pelikaavio on kuvattu alla olevassa kuvassa.</p>

				<img src="pudotuspelit-k-2018.png">

				<p>Ensimmäisellä kierroksella kohtaavat viime vuoden finalistit Paidat ja Liivit. Koska joukkueita on vain kaksi, pelataan vain yksi kierros. Ensimmäistä kierrosta pelataan  kunnes toukokuu loppuu. Ensimmäisen kierroksen voittaja selviytyy Tapsa Cup -finaaliin, joka todennäköisesti pelataan 29.5. tai 5.6.2018. Finaalin toinen joukkue ratkeaa villi kortti-järjestelmällä, jolla valitaan finaalin toinen joukkue.</p>

				<p>Tämä on kuitenkin vain alustava suunnitelma, jota saatetaan muuttaa ensi tiistain pelien yhteydessä pidettävässä pelaajayhdistyksen kokouksessa. Joten jos jollakin on ajatuksia kuinka pudotuspelejä voidaan kehittää, ehtii vielä tiistaina ajatuksiaan tuomaan esiin.</p>

			]]>
		</sisalto>
	</uutinen>

	<uutinen otsikko="Ville jälleen ennätysjahdissa" pvm="2018-02-04">
		<lyhyesti>
			<![CDATA[
			Lyhennelmä puuttuu.
			]]>
		</lyhyesti>
		<sisalto>
			<![CDATA[
				<h1>Ville jälleen ennätysjahdissa</h1>
				<p style="color: grey">Julkaistu 4.2.2018</p>

				<p>Talvikaudella 2016-17 Ville kohahdutti suomalaista palloilukansaa voittamalla 17 ottelua putkeen. Sitä ennen pisin voittoputki oli Ipan 10 voittoa, joten Villen ennätystä luonnehditaan usein jopa rikkoutumattomaksi. Kausi oli Villelle menestyksekäs myös muilla mittareilla mitattuna. Hänellä oli suurin voittoprosentti paljon pelanneista, toiseksi eniten voittomaaleja ja Lassen parina eniten voittoja paritilastoissa. Sama tahti jatkui myös kesällä 2017, jolloin hän oli vielä kärkijoukoissa voittoprosenteissa ja voittomaaleissa.</p>

				<p>Kuluvan talvikauden 2017-18 alussa faneilla oli suuret odotukset Villen suhteen, joten jatkuvia voittoja ja uusia ennätyksiä pidettiin jo selviönä. Mutta kuten niin usein suomalaisten huippu-urheilujoiden kanssa, nopeaa nousua seurasi vieläkin nopeampi lasku. Ville aloitti kauden voitolla, mutta sen jälkeen hänen voittoprosenttinsa laski lähes koko kauden ollen tiistaina 23.1. vain 32 %.</p> 

				<p>Villen heikko menestys sai loppusyksystä 2017 jopa erään asiantuntijan kirjoittamaan kriittisen kolumnin Villen heikosti sujuneesta kaudesta. Lähinnä menneiden kausien menestysten pohjalta Ville vielä ylennettiin itsenäisyyspäivänä, mutta se viimeistään sysäsi Villen jatkuvaan tappioiden kierteeseen.</p>

				<h2>Ennätyksellinen tupla-tupla</h2>

				<p>Tiistaina 23.1. Villen onnistui hilaamaan alamäkensä jopa ennätystasolle, kun hän hävisi illan molemmat ottelut ja otti yhdeksännen perättäisen tappion. Tällä suorituksella hän pääsi samalle tasolle kuin Martti ja Kimmo (eli minä). Näillä kolmella sankarilla oli siis pisimmät tappioputket, mutta Ville oli ainut, jolla oli putki vielä päällä.</p>

				<p>Tiistaina 30.1. Villelle soi kohtalon kellot. Häviämällä ensimmäisen ottelut, hän ottaisi kymmenennen peräkkäisen tappion ja menisi yksin myös tappioputkitilaston kärkisijalle. Samalla hän myös tekisi ainoana ns. tupla-tuplan eli kaksinumeroisen voittoputken ja tappioputken.</p>

				<p>Illan peliin sekä Paidat että Liivit lähtivät varamaalivahdeilla, koska Niklas ja Lasse olivat saaneet katsomokomennuksen. Maalissa häärivät Kimmo2 ja Antti. Pelin luonne oli selvä heti alusta alkaen.  Ville lappoi maaleja hyökkäyksen kärkimiehenä ja Liivit olivat koko ajan askeleen edellä. Ketjukoostumuksesta riippumatta Paidat eivät koskaan saaneet kunnolla suurempaa vaihdetta silmään, vaan tulivat jatkuvasti perässä. Liivit eivät vain laukoneet tarpeeksi silloin kun paikkoja oli.</p>

				<p>Viimeinen mahdollisuus Paidoille tuli vartti ennen ensimmäisen pelin loppua, kun Markus saapui "vahvistamaan" Liivejä. Valitettavasti Markuksen pyörittely ei kuitenkaan lopulta sotkenut Liivien peliä, vaikka Paidat pääsivät lopulta kolmen maalin päähän. Tappiokierteen loppumisen sinetiksi Ville teki vielä illan molemmat voittomaalit.</p>

				<p>Pelin jälkeen mediakulmauksessa Ville myönsi kritiikin vaikuttaneen häneen<br>
				- <em>Se asiantuntijan kirjoitus kyllä vei itseluottamuksen.</em>
				</p>

				<p>Vastaavasti tappioputken katkeaminen nosti itseluottamuksen uudelle tasolle ja Ville päätti haastattelun humoristiseen sävyynsä<br>
				- <em>Tästä alkaa uusi voittoputki, voin kyllä luvata. Nyt on jo yks voitto alla.</em>
				</p>
				
				<h2>Lasse edelleen ennätysjahdissa</h2>

				<p>Jos joku ei ole vielä huomannut, Lasse nousi voittoputkitilastoissa Ipan ohi toiselle sijalle. Lasse on voittanut 11 ottelua putkeen ja jahtaa Villen ennätystä, joka on 17 voittoa putkeen. Helmikuussa tulemme epäilemättä näkemään huikeita taisteluja, kun Ville yrittää lopettaa Lassen ennätyshaaveet.</p>
			
			]]>
		</sisalto>
	</uutinen>

	<uutinen otsikko="Sählytilastot täyttävät 3 vuotta" pvm="2017-12-03">
		<lyhyesti>
			<![CDATA[
			Lyhennelmä puuttuu.
			]]>
		</lyhyesti>
		<sisalto>
			<![CDATA[
				<h1>Sählytilastot täyttävät 3 vuotta</h1>
				<p style="color: grey">Julkaistu 3.12.2017</p>

				<p>Ensimmäiset sählytilastot ovat vuoden 2012 alusta, mutta sisälsivät silloin vain pelaajien lukumäärän. Myöhemmin tilastoihin lisättiin vielä mm. Kimmon pelitietoja. Tarkkoja tilastoja, jotka  sisälsivät kaikkien peliin osallistuneiden tiedot, alettiin tilastoida 9.12.2014. Näin ollen maanantaina 4.12. alkavalla viikolla tarkat tilastot viettävät kolmevuotisjuhlapäivää.</p>

				<p>Kuluneen kolmen vuoden aikana tilastot ovat saavuttaneet suurta suosiota ei ainoastaan pelaajien keskuudessa vaan hieman yllättäen ympäri Suomen. Tämän suuren juhlapäivän johdosta sählytilastoja juhlitaan koko maassa monin tavoin. Heti tiistain pelien loputtua alkaa virallinen sählytilastojen vuosipäivä, joka on Suomessa virallinen liputuspäivä ja lakisääteinen vapaapäivä! Puolustusvoimat järjestää Kuopiossa suuren sotilasparaatin sählytilastojen kunniaksi, tasavallan presidentti järjestää keskiviikkona illalla juhlat Presidentinlinnassa ja Helsingissä ilta päättyy suureen ilotulitukseen. Sählytilastoja juhlitaan jopa ympäri maailman! Sählytilastojen värisävyinä on tullut tutuksi valkoinen yleissävy ja sininen välilehtien väri. Tämän johdosta mm. Olavinlinna Savonlinnassa, Colosseum ja Globen valaistaan sählytilastojen kunniaksi sinivalkoiseksi. Hei hetkinen, voiks tää oikeasti olla totta? Ei kai nää nyt niin suuri juttu kuitenkaan ole? Harvahan näistä oikeasti edes tietää.</p>


				<h2>Itsenäisyyspäivänä ylennettyjä ja palkittuja</h2>

				<p>Aaa, joo tosiaan, Suomen itsenäisyyspäivä sattuu samalle päivälle. Sitähän tässä vissiin lähinnä juhlitaankin. Ei sählytilastoja vaan itsenäisyyspäivää. Noh, itsenäisyyspäivän perinteisiin kuuluvat myös ylennykset ja palkitut.</p>

				<p>Kuten tiedetään, sählytilastoissa käytettävän pelaajan nimen perään lisätään numero, kun samannimisiä pelaajia tulee useita. Numero määräytyy saapumisjärjestyksessä eikä varsinaisesti paremmuuden mukaan. Tilastoista löytyvät esimerkiksi Kimmo, Kimmo2 ja Kimmo3. Hyvin perustelluista syistä pelaajan numeroa voidaan pienentää eli pelaaja voidaan "ylentää", jos pienemmän numeron kaima ei käy enää pelaamassa ja "ylennettävän" ansiot ovat riittävät. Lisäksi pelaaja voidaan "palkita" omalla nimellään eli pelaajan nimi voidaan korjata tilastoihin, jos se on merkitty sinne väärin.</p>

				<p>Tänä vuosipäivänä sählytilastoissa tällä tavalla "ylennettyjä" ovat Niclas2 ja Ville. Lisäksi Kjäll palkitaan omalla nimellään.</p>

				<h3>Niclas2 ylennetään arvoon Niklas</h3>

				<p>Niclas2:n tilastonimi on itsenäisyyspäivästä lähtien Niklas. Samalla tilastoissa aiemmin ollut Niclas muutetaan muotoon Niclas2.</p>

				<h4>Ylennyksen perustelut:</h4>
				<p>Tapsa Cup -finalisti Niklas pelasi ensimmäisen pelinsä 28.6.2016. Jo ensimmäisissä peleissä Niklas osoitti aloitetta ja pelasi maalivahtina. Tämä esimerkki sai nopeasti monet muutkin kokeilemaan maalivahtina pelaamista. Näihin lukeutui myös Lasse, joka ei koskaan aikaisemmin ollut pelannut maalivahtina. Kuten tiedämme, tämän hullun kokeilun tuloksena Lasse löysi sisäisen maalivahtinsa ja pelaa nykyisin jatkuvasti maalilla.</p>

				<p>Kesästä 2016 olemmekin lähes joka viikko saaneet nauttia pelaamisesta oikeaa maalivahtia vastaan molemmissa päissä. Ilman Niklaksen esimerkkiä näin ei varmastikaan olisi. Maalivahdit ovat lisänneet myös pelaajien määrää. Kesän 2015 ja kesän 2016 välillä pelaajia oli keskimäärin 10, kun taas kesän 2016 ja kesän 2017 välillä pelaajia oli 14. Tästä on tietysti kiittäminen meitä kaikkia paikalle vaivautuvia, mutta ehkä suurin syy pelaajamäärien kasvuun on juuri Niklaksen aloittama maalivahtien aikakausi.</p>

				<p>Erään määritelmän mukaan sählyn ja salibandyn ero on siinä, että salibandyssä on joukkueessa 5 kenttäpelaajaa ja maalivahti. Tämän perusteella voidaan jopa sanoa, että Niklas on ollut käynnistävä voima kuntosählyn upgreidauksessa salibandyksi.</p>

				<h3>Ville2 ylennetään arvoon Ville</h3>

				<p>Ville2:n tilastonimi on itsenäisyyspäivästä lähtien Ville. Samalla tilastoissa aiemmin ollut Ville muutetaan muotoon Ville2.</p>

				<h4>Ylennyksen perustelut:</h4>
				<p>Kaksinkertainen Tapsa Cup -finalisti Ville pelasi ensimmäisen pelinsä 7.6.2016. Jo heti ensimmäisellä täydellä kaudellaan Villellä oli suurin voittoprosentti paljon pelanneista. Seuraavalla kaudella hän jakoi suurimman voittoprosentin Lassen ja Henkan kanssa. Ratkaisumaalipörssissä hän on ollut jokaisella pelikaudella kolmen parhaan joukossa. Parien voittotilastoissa Ville on Lassen kanssa jaetulla kolmannella tilalla. Koska he ovat voittaneet 78 % niistä peleistä, joissa ovat pelanneet samalla puolella, odotetaan heidän siirtyvän tilastokärkeen ensi vuoden alkupuolella. Suurin saavutus Villen kuntosählyuralla on kuitenkin tilastohistorian pisin voittoputki, joka kattoi 17 voitettua peliä.</p>

				<p>Aiemmin tällä kaudella keskustelua herättäneen asiantuntijan kohuanalyysin mukaan Ville olisi menettänyt ottettaan eikä hän olisi noussut aikaisempien kausien tasolleen. Tilastojen mukaan tilanne ei kuitenkaan ole niin huono. Ville johtaa tämän kauden voittomaalipörssiä ja on ratkaissut lähes puolet voittamistaan peleistä. Maalinteko on kuitenkin aina ollut Villen erikoisalaa. Esimerkiksi 24.10. pelatussa pelissä Ville mätti jatkuvalla syötöllä maaleja mitä pienimmistä aukoista, vaikka Lasse pelasi omalla tasollaan maalivahtina. Ei auttanut vaikka Marttikin oli puolustamassa. Lopulta Lasse totesi - toki hymyssä suin kuitenkin - "Että mä vihaan tota jätkää.". Tällainen kommentti vastapuolen maalivahdilta osoittaa, että se tärken taito on Villellä edelleen hallussa.</p>

				<h3>Kjäll palkitaan omalla nimellään Kjell</h3>

				<p>Kolminkertainen Tapsa Cup -voittaja ja apulaistilastoylivastaava Kjell ei esittelyjä kaipaa. Mukana jo tilastoinnin alusta asti ja saavutti vastikään 200:n pelin rajan. Lisäksi tekee tilastot, kun virallinen tilastoija on poissa. Aikaisemmin tilastoissa virheellisesti Kjäll, mutta oikeasti siis kirjoitetaan Kjell.</p>
	
			]]>
		</sisalto>
	</uutinen>

	<uutinen otsikko="Ville murskakritiikin keskellä – asiantuntija analysoi suomalaistaiturin alkukauden" pvm="2017-11-28">
		<lyhyesti>
			<![CDATA[
			Lyhennelmä puuttuu.
			]]>
		</lyhyesti>
		<sisalto>
			<![CDATA[
				<h1>Ville murskakritiikin keskellä – asiantuntija analysoi suomalaistaiturin alkukauden</h1>
				<p style="color: grey">Julkaistu 28.11.2017</p>

				<p><b>Julkaisemme poikkeuksellisesti tämän nimettömän asiantuntijan kirjoituksen, jota virallinen tilastoija ei siis ole kirjoittanut:</b></p>

				<p>Ville on pelaaja, joka herättää paljon tunteita ympäri sählymaailmaa. Taiturimainen hyökkääjä on joutunut alkukaudesta jopa yllättävän kovan kritiikin kohteeksi. Tähti on ottanut alkukauden 20:stä pelistä 9 voittoa. Tehojen ohella mies on kerännyt paljon kritiikkiä pelistään. 26-vuotias hyökkääjä joutui jopa alkukaudesta katsomoon lepsujen otteiden takia.</p>

				<p>Kaukalossa on nähty alkukaudesta kaksi eri puolta Villestä</p>

				<p>– Ville on ollut toki välillä kritiikin kohteena mutta paitojen koko kausi on ollut hyvin hankala. Pisteitä hän on tehnyt periaatteessa ihan hyvin, toki odotukset olivat vain vielä paljon kovemmat.</p>

				<p>Suomalainen on ominaisuuksiltaan pelaaja, joka joutuu helposti median hampaisiin vaikeuksien alettua.</p>

				<p>– Tyylillisesti Ville on oma itsensä, puolustaminen ei juuri kiinnosta ja kiekollinen pelikin menee turhan usein ”neppailuksi”.</p>

				<p>Suomalaiselta voidaan odottaa keväällä enemmän. Paitojen peli on piristynyt huomattavasti viime kierroksilla.</p>
	
			]]>
		</sisalto>
	</uutinen>

	<uutinen otsikko="Kjellin 200:s peli" pvm="2017-11-26">
		<lyhyesti>
			<![CDATA[
			Lyhennelmä puuttuu.
			]]>
		</lyhyesti>
		<sisalto>
			<![CDATA[
				<h1>Kjellin 200:s peli</h1>
				<p style="color: grey">Julkaistu 26.11.2017</p>

				<p>Tiistaina 21.11. tehtiin kuntosählyhistoriaa, kun kolminkertainen Tapsa Cup -voittaja ja apulaistilastoylivastaava Kjell Gretski saavutti illan toisessa pelissä kautta aikojen vasta toisena pelaajana 200:nnen tilastoidun pelin haamurajan. Pelattujen pelien lukumäärät löytyvät Kaikki pelaajat -välilehdeltä siitä ensimmäisestä taulukosta (sorttaa klikkaamalla Pelit-sarakkeen otsikkoa).</p> 

				<p>Kjellin tilastohistoria alkaa jo ensimmäisestä tarkasti tilastoidusta pelistä 9.12.2014, jonka Kjell pelasi Liiveillä. Tässä ensimmäisessä pelissä Liiveillä pelasivat Kjell, Laurent, Make, Otto ja Niclas2. Vastassa oli silloinkin Paidat, joiden riveissä pelasivat Juha, Kimmo, Kimmo2, Martti, Pekka ja Visa. Kjellin hieno taistelu ei tuolloin riittänyt vaan peli päättyi Liivien tappioon.</p>

				<p>Jo vuoden 2015 alussa Kjellin onnistui vakiinnuttamaan paikkansa hyvin nopeasti kuntosählyn runkopelaajana, koska hän jaksoi ilmestyä paikalle käytännössä joka viikko. Kjell pelasi kasvattiseurassaan Liiveillä lähes koko joulukuun 2014 häviten ainoastaan yhden pelin voittaen ne kaksi muuta peliä. Liivien perinne näkyy Kjällissä edelleen siinä, että hän ei muiden pelaajien tavoin protestoi äänekkäästi, jos joutuu vetämään punaisen liivin niskaansa. Siksi moni ajattelee juuri Kjelliä ajatellessaan Liivijengiä.</p>

				<h2>Historiallinen peli</h2>
				<p>Jo tiistain ensimmäisessä pelissä - eli Kjellin 199:s peli - joukkueet olivat paperilla hyvin tasavertaiset. Jostain syystä Liivit eivät kuitenkaan saanet peliään kulkemaan ja Paidat voittivat selkein numeroin 20-12. Kjell pelasi vahvan pelin Paitojen joukkueessa. Ensimmäisen pelin jälkeen Liivit oli pakotettu hankkimaan vahvistuksia toiseen peliin. Paitojen veskana pelannut Lasse hankittiin Liiveille, jolloin Niklas vapautui Paitojen veräjänvahdiksi. Koska Liiveillä pelannut Visa lähti heti ensimmäisen pelin jälkeen, näytti Liivit jäävän yhtä miestä vajaaksi. Mutta juuri ennen toisen pelin alkua julkaistiin yllätyssiirto: Kjell liittyisi kasvattiseuransa Liivien riveihin pelaamaan historiallisen 200:nnen pelinsä!</p>

				<p>Kun Kjell liittyi Liivien joukkueeseen, alkuperäisestä joukkueesta oli jäljellä ainoastaan Otto. Otto siis pelasi samassa joukkueessa Kjellin ensimmäisen tilastoidun pelin ja myös pelin numero 200. Ennen tätä juhlaottelua Kjell ja Otto olivat pelanneet samassa joukkueessa 60 peliä, joista 19 oli päättynyt voittoon. Jälleennäkeminen oli yhtä suuri asia niin Otolle kuin Kjellillekin. Siellä muiteltiin kaihoisasti sitä ensimmäistä peliä ja kaikkia niitä sen jälkeen yhdessä pelattuja pelejä. Jokainen yksityiskohta oli edelleen kirkkaana mielessä. </p>

				<p>Jo heti juhlapelin alussa oli selvää, että joukkueet olivat tasaväkisempiä kuin illan ensimmäisessä pelissä. Paikkoja luotiin molemmissa päissä, mitään ei saatu ilmaiseksi eikä armoa pyydetty! Sääntöjen rajatkin venyivät, kun virheitä huudettiin ja myös unohdettiin. Oli käsiä pallossa ja mailoja kainalossa. Myös tilastojen valossa oltiin tasoissa: tällä kaudella sekä Paidat että Liivit olivat voittaneet 12 peliä ja yksi oli päättynyt tasan. </p>

				<p>Kellon lähestyessä puoltayötä Liivien johtaessa 8-7 päätettiin, että peli loppuisi seuraavan maalin jälkeen. Seuraava maali ratkaisisi päättyisikö peli tasan vai ottaisiko Liivit voiton ja yliotteen kauden voitoissa. Samalla se ratkaisisi päättyisikö Kjellin 200:s peli kuten oli päättynyt ensimmäinenkin peli vai lähtisikö hän voitolla yöhön. Juuri silloin Otto sanoi Kjellille: "<em>Hei! Ei oo enää 9-12-14! Me otetaan tää. Sulle!</em>". Siihen Kjell vastasi: "<em>Otetaan se! Liiveille!</em>". Fist bumpien saattelemana Liivit asettuivat hyökkäysmuodostelmaan ratkaisevaa iskua varten. Hurjan väännön jälkeen Liivit onnistuikin luomaan Paitojen maalille vakuuttavan hässäkän, jonka päätteeksi Martti iski 9-7 voiton Liiveille! Kjellin juhlaottelu sai arvoisensa päätöksen dramaattisten vaiheiden jälkeen. The end!</p>	
			]]>
		</sisalto>
	</uutinen>

	<uutinen otsikko="Paritilastojen kärkipari vaihtui" pvm="2017-09-24">
		<lyhyesti>
			<![CDATA[
			Lyhennelmä puuttuu.
			]]>
		</lyhyesti>
		<sisalto>
			<![CDATA[
				<h1>Paritilastojen kärkipari vaihtui</h1>
				<p style="color: grey">Julkaistu 24.9.2017</p>
				
				<p>Paritilastoissa parilla Kimmo-Kjäll oli eniten voittoja melkein tilastoinnin alusta asti. He olivat kärkisijalla joko ainoana parina tai jaetulla kärkisijalla 20.1.2015 - 18.9.2017 eli 973 päivää. Ainoana parina he olivat kärkisijalla 10.3.2015 - 31.7.2017 eli 875 päivää. Tiistaina 19.9. kärkipaikan otti uusi pari Henkka-Kimmo. Aiemmin he olivat jaetulla kärkisijalla, mutta onnistuivat ottamaan yhden voiton muita kärkipareja enemmän. Kärkisijoilla on kuitenkin useita pareja, joten todennäköisesti kärkipaikka tulee vaihtumaan lähiaikoina useammankin kerran.</p>				
			]]>
		</sisalto>
	</uutinen>

<uutinen otsikko="Paritilastojen kärkipari vaihtumassa" pvm="2017-09-17">
		<lyhyesti>
			<![CDATA[
			Lyhennelmä puuttuu.
			]]>
		</lyhyesti>
		<sisalto>
			<![CDATA[
				<h1>Paritilastojen kärkipari vaihtumassa</h1>
				<p style="color: grey">Julkaistu 17.9.2017</p>

				<p>Pareittain-välilehdellä on tilastoja kahden pelaajan ollessa samassa joukkueessa tai vastakkaisissa joukkueissa. Välilehden pylväskaavoissa (ja välilehden ensimmäisessä taulukossa) 10 eniten voittoa saavuttanutta paria. Parien voittoja on tilastoitu alkaen 9.12.2014 eli silloin kun tarkkoja tilastoja alettiin tehdä.</p>

				<p>Voitokkain pari on ollut 10.3.2015 lähtien Kimmo-Kjäll. He pitivät yksinään (tai siis parina) kärkipaikkaa aina 31.7.2017 asti eli yhteensä 874 päivää. Kyseessä on pitkäaikaisin johtoputki näissä tilastoissa! 1.8.2017 pari Henkka-Kimmo tuli tasoihin parin Kimmo-Kjäll kanssa, mutta ei ole onnistunut ohittamaan heitä. Myöhemmin elo-syyskuun aikana tasoihin nousi vielä pari Lasse-Ville ja hetkellisesti vielä Kimmo-Make. Tänään 17.9. parien voittotilastoa johtaa parit Kimmo-Kjäll, Henkka-Kimmo ja Lasse-Ville.</p>

				<h2>Ketkä ottavat kärkipaikan?</h2>

				<p>Lasse ja Ville aloittivat sählyuransa kesällä 2016, jonka jälkeen he ovat kiitäneet voitosta voittoon. Lasse dominoi omalla maalilla ja Ville vastustajan maalilla. Kimmo, Kjäll ja Henkka ovat olleet mukana jo aikojen alusta asti, mutta ovat nyt tasoissa Lassen ja Ville:n kanssa. Jos otetaan viimeisen vuoden tilastot, kymmenen voittokkaimman parin joukossa on yhtä lukuunottamatta aina Lasse tai Ville (tai molemmat). On hyvin todennäköistä, että pari Lasse-Ville tulee pitämään parien voitoissa kärkipaikkaa, jos he molemmat käyvät usein pelaamassa. Ainut, joka heitä voi uhata on Henkka, koska hän pelaa paljon ja voittaa usein.</p>

				<p>Viimeisen vuoden aikana eniten voittoja (eli 33) ovat saavuttaneet parit Lasse-Ville (voittoprosentti 80%) ja Henkka-Lasse (voittoprosentti 75%). Parilla Henkka-Ville on voittoja viimeisen vuoden ajalta vain 24, mutta he ovat pelannet yhdessä vähemmän, koska heillä voittoprosentti on kuitenkin myös 80%. (Tässä hyviä uutisia meille muille: Kun Henkka, Lasse ja Ville ovat kaikki olleet viimeisen vuoden aikana samassa joukkueessa, he ovat voittaneet vain 60% peleistä.) Jos Ville tai Lasse alkavat käymään harvemmin, voi Henkka olla toinen paritilastojen hallitsija. Tosin, nyt ei näytä siltä: viimeisen vuoden aikana Lasse kävi pelaamassa 46 kertaan, Ville 39 kertaa ja Henkka 35 kertaa.</p>	
			]]>
		</sisalto>
	</uutinen>

	<uutinen otsikko="Liivit sittenkin voittoon Tapsa cup -finaalissa" pvm="2017-08-13">
		<lyhyesti>
			<![CDATA[
			Lyhennelmä puuttuu.
			]]>
		</lyhyesti>
		<sisalto>
			<![CDATA[
				<h1>Liivit sittenkin voittoon Tapsa cup -finaalissa</h1>
				<p style="color: grey">Julkaistu 13.8.2017</p>

				<p>Tiistaina 8.8. pelattiin Kesäkauden 2017 päättävä Tapsa cup -finaali. Silloin aloitettiin viimeisen kerran tänä kesänä klo 20. Jatkossa pelit alkavat taas klo 22.</p>

				<p>Finaali lähti liikkeelle mallikkaasti ja paikkoja luotiin hanakasti jo ensi minuuteilta. Pelin tärkeyden ja uusien vahvistusten myötä puolustuspeli oli hermostunutta eikä noussut kummallakaan joukkueella aiempien finaalien tasolle. Apulaisprofessori Kari piti Paidoille oppitunnin tinttaamalla Liivit 4-0 johtoon jo pelin alkuvaiheessa. Pian tämän jälkeen Paitojen peli heräsi ja Liivien verkko alkoi heilua. Hetkeä myöhemmin Timo tykitti suurella mailalla ja vielä suuremmalla sydämellä pelin takaisin tasoihin.</p>

				<p>Tämän jälkeen peli eteni tuloksellisesti melko tasaisena, mutta pelillisesti Markuksen laatiman pelikirjan käsikirjoituksen mukaisesti (Huom! Käsikirja-kommentti oli Markuksen). Liivit olivat jatkuvasti yhden askeleen edellä ja Paidat sinnittelivät mukana, joko tasoissa tai yleensä muutaman maalin perässä. Peli velloin eteenpäin ja rikkeitä huudettiin puolin ja toisin. Oliko se ihan selvästi yli? Pomppasiko maalivahdin aloituspallo ennen keskikenttää?</p> 

				<p>Pelin lopussa voittomaalijyrä Henkka lähti hakemaan alimman puolustajan paikalta voittomaalia. Illan sankariksi nousi kuitenkin Henkan rinnalla hyökkäyspäädyssä häärinyt Kjell Gretski. Liivien maalilla olleen lyhyen hässäkän jälkeen Kjell sai iskettyä pallon erinomaisesti pelanneet Lassen ohi loppulukemiksi 20 - 16. Jo tuuletuksesta näki, että Kjellin rikkonainen kausi sai lopulta huojentavan lopun. Tällä lyhyellä kesäkaudella pelattiin vain yhdeksänä tiistaina, joista Kjell joutui jättämään 7 tiistaita väliin: 2 nilkan nyrjähtämisen takia ja loput golffailun takia.</p>
			
				<p>Tällä kertaa ainut ensimmäisen Tapsa cup -finaalinsa voittanut oli Kari2. Kolmannen finaalivoittonsa ottivat Antti, Henkka ja Kjell. Edelleen ensimmäistä finaalivoittoaan jahtaava Joni hävisi jo neljännen finaalinsa, joten hän sivuaa nyt Maken ennätyksellistä neljää tappiota. Tämän rinnalla Villen kokema toinen tappio saa vähän perspektiiviä.</p>

				<h2>Kapteenin taktiikka ei purrut</h2>
				<p>Välittömästi pelin jälkeen alkoi keskustelu tappion syystä. Paitojen tappioon vaikutti merkittävästi huono taktiikka. Paitojen ollessa heti pelin alussa jo 0-4 tappiolla haki Patojen kapteeni taktista linjaa kiinalaisen kenraalin, strategin, filosofin <em>Sun Tzun</em> opeista. Sun Tzun mukaan kannattaa taistella ainoastaan sellaista vihollista vastaan, jonka voi voittaa, muuten kannattaa paeta. Koska pakeneminen ei Tapsa cup -finaalissa onnistu, on sille lähin vastine pelata himmaillen ensimmäinen peli, esitettävä sen jälkeen joukkuemuutoksia ja ladattava täysillä varsinaiseen finaaliin.</p>

				<p>Suunnitelma toimikin kuin rantarolex: hetken aikaa tosi hyvin ja sen jälkeen ei enää ollenkaan. Suunnitelman suurin ongelma oli pelin tasoittuminen. Paitojen peli heräsi ajoittain henkiin eikä silloin enää tiedetty kummin päin tässä nyt pitäisi olla: hakea voittoa vai säästellä voimia. Tämän takia Sun Tzun opit eivät toimineetkaan. Ensi kerralla on syytä soveltaa <em>von Clausewitzin</em> oppeja tai vaikka kuningasgambiittia, jossa ajatuksena on uhrata pelaajia. Aloittaa voisi esimerkiksi juuri tuosta em. kapteenista.</p>

				<p>Kysyttäessä pelin jälkeen Paitojen kapteenilta taktisista virheistä, hän vastasi edelleen optimistiseen sävyyn: <em>"Ai olinks mä kapteeni?"</em>.</p>

				<h2>Vilppiepäily joukkueiden muodostuksessa</h2>

				<p>Koska Make oli poissa, joukkueet tehtiin normaalista poikkeavalla tavalla. Niklas oli myös poissa, joten Antti suostui pelaamaan maalivahtina. Siitä kansa kiittää! Antin ehdotuksesta maalivahdit Antti ja Lasse nostivat mailakasasta pelaajien mailat omiin joukkueisiinsa. Prosessi vaikutti rehdiltä eikä kukaan vastustanut sitä. Vasta tilastojen loppuanalyysissä huomattiin, että joukkueet olivat Tapsa cup -mestareiden suhteen täysin epätasaiset! Liiveillä oli 6 Tapsa cup -mestaria ja Paidoilla ainoastaan 3, vaikka Paidoilla oli yksi pelaaja enemmän! Liiveillä ainoastaan Kari ei ollut voittanut aiemmin mestaruutta, kaikki muut olivat.</p>

				<p>Teorian mukaan Antti selvästikin tunnisti mailat ja valitsi joukkueeseensa menestyneimmät. Antti! Motiivin taustalla on todennäköisesti Liivien surkea menestys sekä viime että tämän kauden runkosarjassa. Monet kommunistiset piirit ja eurooppalaiset suurseurat tuskin katsovat hyvällä <em>punaisten</em> Liivien rökitystä. Todennäköisesti punaista väriä tunnustavien salaliitto oli saanut Maken työvuoron ajoittumaan illaksi juuri kesän tärkeimpänä tiistaina, jolloin joukkueet jouduttiin muodostamaan ilman Maken arpomista. Tämän jälkeen Antti oli laitettu tekemään nämä täysin epätasaiset joukkueet todennäköisesti suurta summaa vastaan.</p>

				<p>Ennen kuin raskauttavat sähköpostit on vuodettu, mitään varmaa ei ole todistettu. <em>Mut hei, eiks tää oo ihan selkee juttu?</em></p>

				<h2>Dramaattinen paljastus jälkipelissä</h2>
				<p>Illan erikoisin episodi tapahtui vasta pelin jälkipuinnin aikana. Markus tajusi, että hänellä oli koira mukanaan tullessaan pelaamaan, mutta ei enää muistanut mihin sen jätti. Jos jollakin on ylimääräinen koira, se saattaa olla Markuksen. Tuntomerkkinä voisi mainita, että se on fiksumpi kuin Markus. Tosin kaikki Markusta fiksummat koirat eivät ole hänen. Jos löydät Markuksen koiran, voit palauttaa sen Markukselle. Tai vaihtoehtoisesti voit päästää sen menemään. Varmaan pärjää paremmin ihan yksikseen.</p>		
			]]>
		</sisalto>
	</uutinen>

	<uutinen otsikko="Tapsa cup -finaali tiistaina 8.8.2017 klo 20" pvm="2018-08-06">
		<lyhyesti>
			<![CDATA[
			Lyhennelmä puuttuu.
			]]>
		</lyhyesti>
		<sisalto>
			<![CDATA[
				<h1>Tapsa cup -finaali tiistaina 8.8.2017 klo 20</h1>
				<p style="color: grey">Julkaistu 6.8.2017</p>

				<p>8.8.1918 alkoi <a href="https://fi.wikipedia.org/wiki/Amiensin_taistelu">Amiensin taistelu</a>, joka lopulta johti ensimmäisen maailmansodan päättymiseen. Tasan vuosisata - miinus yksi vuosi - myöhemmin alkaa Tapsa cup -finaali, joka päättää vähintään yhtä mielipuolisen Kesäkauden 2017. Finaalissa, kuten jo edellisessä finaalissa kesäkuussa, iskevät yhteen runkosarjan ylivoimaisesti voittanut Paidat ja hallitseva mestari Liivit. Paidat murskasivat Liivit runkosarjassa voitoin 14-3, mikä asettaa Paidoille ennätysmäisen kovat paineet voittaa finaali. Näiden paineiden alla vain teräshermoisimmat uskaltavat liittyä Paitojen joukkoihin! Uskallatko sinä?</p>

				<h2>Voimakaksikko Lasse ja Ville</h2>
				<p>Lasse ja Ville olivat jo edellistä talvikautta hallinnut voimakaksikko. Tällä kesäkaudella he voittivat kaikki pelit, joissa pelasivat samalla puolella! Saakeli, mitä jos Make arpoo ne samalle puolelle?! Kestääkö Lassen hartiat finaalin paineet vai yllättääkö Niklasin nousukunto edellisen finaalimestarin? Voittaako kaiken muun voittanut Ville ensimmäisen mestaruutensa vai jäätyvätkö voittoputkilegendan herkät kädet ratkaisuhetkellä? Voittojen lisäksi he ovat ainoina pelanneet kaikki tämän kauden pelit, joten sitoutuminen pelisysteemiin on näillä herroilla täydellistä.</p>

				<h2>Markus hakee toista voittoaan</h2>
				<p>Kertaalleen jo Tapsa cupin voittanut Markus hakee toista voittoaan. Onnistuuko hän tiistaina johdattamaan joukkonsa finaalivoittoon? Tilastojen mukaan ei, koska hänen voittoprosenttinsa on tältä kaudelta vain 25%. Voittaakseen mestaruuden Markukselle ei riitä enää vanha B3-kuvio vaan häneltä odotetaan jotain aivan uutta. Pelikuviota, joka uudistaa koko lajin. Pelikuviota, joka nousee lajissaan samalle tasolle kuin Derek Zoolanderin <em>Magnum</em> tai Chazz Michael Michaelsin <em>Iron Lotus</em>. Pystyykö Markus siihen? Se nähdään tiistaina!</p>

				<h2>Missä on Kjäll Gretski?</h2>
				<p>Männävuosien runkopelaaja Kjäll, jolla on edelleen toiseksi eniten osallistumisia tilastointihistorian ajalta, on kadonnut! Jätkä on käynyt vain kerran koko kesäkaudella! Silloinkin hän pelasi vain yhden pelin, mutta onnistui silti telomaan nilkkansa ihan itse. Huhupuheiden mukaan hän vetäytyi pelaamaan golfia jonnekin maaseudun rauhaan eikä hänestä ole mitään kuulunut sen koommin. Onko Kjäll enää edes hengissä? Tuskin.</p>

				<h2>Kuka ratkaisee?</h2>
				<p>Ratkaiseeko finaalin taas Tommi, joka on ratkaissut <em>kaikki</em> finaalit, joissa ratkaisija on tilastoitu (eli kerran)? Vai kenties Henkka, joka on tehnyt tälläkin kaudella eniten voittomaaleja? Vai Ville, jolla on vain yksi vähemmän. Vai joko nyt on Otto2:n vuoro? Hänellä on eniten voitettuja otteluita niistä jotka eivät ole tehneet yhtään ratkaisumaalia (pois lukien maalivahdit). Eikö nyt olisi jo Otto2:n vuoro ratkaista peli?</p>

				<h2>Urheilun hornankattila porisee jo</h2>
				<p>Viime tiistaina ulkolämpötila oli 19 astetta ja sisälämpötila yleisen arvion mukaan noin 91 astetta. Sääennusteen mukaan läpötila on samaa luokkaa finaalipäivänäkin, joten jos jokin on varmaa, niin ainakin se, että finaalista tulee tukala ja vain vahvimmat selviävät siitä. Ota siis riittävästi juotavaa mukaan eläkä vedä itseäsi ihan piippuun heti pelin alussa.</p>	
			]]>
		</sisalto>
	</uutinen>
</uutiset>






